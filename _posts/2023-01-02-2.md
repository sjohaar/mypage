---
layout: post
title: >
    दिलकश है हिरनी जलप्रपात का नजारा
author: anshu_gadi
section: यात्रा
subsection:
primary: true
excerpt: >
    दिसम्बर और जनवरी. एक अंत है तो दूसरा शुरुआत. जैसे रात से सुबह. दिसम्बर और जनवरी महीने में ठंड, हवा के साथ धूप भी होती है. पृथ्वी के उत्तरी गोलार्ध में 22 दिसंबर को साल का सबसे छोटा दिन हुआ.
image: ank204-2.jpg
image_caption: 
comments: true
share: true
priority: 2
issue: 204
tags: []
---

दिसम्बर और जनवरी. एक अंत है तो दूसरा शुरुआत. जैसे रात से सुबह. दिसम्बर और जनवरी महीने में ठंड, हवा के साथ धूप भी होती है. पृथ्वी के उत्तरी गोलार्ध में 22 दिसंबर को साल का सबसे छोटा दिन हुआ. इसके बाद दिन के बड़े होने का सिलसिला शुरू हो जाता हैं.

इस महीने सभी लोग घूमने की योजन बनाते हैं. खासकर कालेज, स्कूलों से पिकनिक मनाने जाते हैं. इससे यात्रा भी हो जायगी और झारखंड की खूबसूरत जगह जगहों को देखना भी, जहाँ यात्रा कर मन सकून महसूस करता है. झारखंड में नदी, झरना, पहाड़, पर्वत, जंगल सभी कुछ है. जीवन के भागमभाग के बीच इस तरह की यात्रा तन-मन को ताजा कर देती है.

हमें भी हाल में कॉलेज से पिकनिक ले जाया गया था- हिरनी फॉल. यह भारत झारखंड राज्य के पश्चिमी सिंहभूम जिले में स्थित एक जलप्रपात है. यह 37 मीटर (121 फीट) की ऊँचाई से गिरता जलप्रपात है जो रामगढ़ नदी पर स्थित है. हिरणी फॉल की सबसे बड़ी खासियत है कि यह चारों तरफ से खूबसूरत वादियों से धिरा हैं. यह यात्रा एक आनंददायक यात्रा रही, जिसमें दोस्तो का साथ, ठड़ी हवा से लबरेज मौसम, जंगल का नजारा, पहाड़, उंचे दरख्त, जलेबी की तरह नीची उतरती और उपर चढ़ती सड़क शामिल थी.

हिरनी फॉल पहुंचते ही एक बोर्ड में सुंदर सा लिखा था- आप सभी का हिरनी फॉल में स्वागत है. सभी लोगों में एक उमंग देख सबके मन प्रसन्न हो गये और उस उमंग और खुशी ने हमें भी अपनी गिरफ्त में ले लिया. जैसे ही हम सब गेट के अंदर प्रवेश किये, दूर से ही हिरनी फॉल का झरना दिखने लगा, जो जो पहाड़ो और जंगलों के बीच से नीचे गिर रहा था.

पानी एक दम बर्फ के जैसा और आस पास के पत्थर चिकने. पत्थर के बीच से फूटते पौधे और एक छोटा सा पुल, जहाँ पर खड़ा होकर हिरनी फॉल का नजारा देखा जाता है. पुल के बगल में एक जगह था, वहीं पर हमलोगों ने खाना बनाया और मजे से सभी दोस्तों ने मिल कर खाया. उसके बाद झरना के छोटे- छोटे नदी जैसी जगह में हाथ साफ कर सभी एकजुट होकर बस के पास पहुँच गए. वहां पर बाजा लगा हुआ था. सभी झूमने लगे. कुल मिला कर यह यात्रा आनंदायक रही.

झारखंड के आस पास कई बड़े झरने हैं, जो लोगों को काफी आकर्षित करते हैं. मगर रांची से 72 किमी दूर स्थित हिरणी फॉल की छटा निराली है जो वहां जाकर ही आप महसूस कर सकते हैं. यहां के मनभावन नजारे के बीच पिकनिक मनाने का मजा ही कुछ और हैं. तो,  नए साल पर यहां अपने परिवार और दोस्तों के साथ जाए और इसका आनंद उठायें. 