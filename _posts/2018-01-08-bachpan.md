---
layout: post
title: >
    मैंने तुम्हें बचपन में
author: रामदयाल मुंडा
section: कविता
subsection:
primary: true
excerpt:
image: aadiwasi_woman.jpg
comments: true
share: true
priority: 5
issue: 46
tags: []
---

मैंने तुम्हें बचपन में देखा था

तुम सुकान पहाड़ की तरह उंची हो गई

मैंने तुम्हें छुटपन में देखा था

तुम बुंडू बांध की तरह गहरी हो गई
<br><br>
कान के पीछे मुट्ठी भर जूड़ा

केले की खांदी सा बड़ा हो गया

घुटने पर का गज्जी कपड़ा

लाल पाड़िया में बदल गया
<br><br>
हटिया की धूल में खेलना बंद हो गया

धूल धूसरित तुम खाद लिये जा रही हो

गोदी में खेलना समाप्त हो गया

तुम छिप रही हो, दुबक रही हो
<br><br>
लोग बोलते थे, वह भूतवाली जगह है

तुम उसी भूतवाली जगह पत्ती तोड़ती हो

लोग बोलते थे वह चंडी की जगह ​है

तुम चंडी की जगह तिल्ली चीरती हो..
<br><br>
**— सेलेद से साभार**