---
layout: post
title: >
    दलित आदिवासी तनाव खत्म करने की कोशिश
author: priyadarshi
section: रिपोर्ट
subsection:
primary: true
excerpt: >
    दलित—आदिवासी तनाव को खत्म करने और उनके बीच के सामाजिक तनाव को कम करने के उद्देश्य से गया के बखावरा गांव में हमलोग जाकर रुके. साथ में बांका जिले के दो मित्र भी थे — विष्णु हेंब्रम, अध्यक्ष आदिवासी मंजदूर किसान मुक्ति वाहिनी और इसी संगठन के सचिव संतोष मरांडी ...
image: bhakarwa.jpg
comments: true
share: true
priority: 4
issue: 61
tags: []
---

दलित—आदिवासी तनाव को खत्म करने और उनके बीच के सामाजिक तनाव को कम करने के उद्देश्य से गया के बखावरा गांव में हमलोग जाकर रुके. साथ में बांका जिले के दो मित्र भी थे — विष्णु हेंब्रम, अध्यक्ष आदिवासी मंजदूर किसान मुक्ति वाहिनी और इसी संगठन के सचिव संतोष मरांडी तथा श्रुति की एलिन, मजदूर किसान समिति के अध्यक्ष कैलाश भारती व अन्य नेता बुधन सिंह भोक्ता, रामस्वरूप व परशुराम मांझी, बाबूलाल अलबेला व व्यास, एम निराला, सिरका मुंडा और सनिका मुंडा.

जनमुक्ति एस वाहिनी  ने सन् 2000 से आकर गुरापा फतेहपुर के जंगलो में  बसे जिन आदिवासी (मुंडा) परिवरो के मानवाधिकारों की रक्षा करने और  उनके लिए बने वनाधिकार कानून 2006 को हासिल करने के लिए शांतिमय संघर्ष जारी रखा है. उन्हीं पर आए संकट के संदर्भ में इस रात्रि पड़ाव की महत्ता थी.

सन् २००० से इस क्षेत्र में बसे इनके 13 गांव के ऊपर हो रहे इस अवांछित  ताजा हमले से बचाव के लिए  तनाव के इस क्षेत्र में यह जाना हुआ.पिछले दिनों आपमें से कई मित्रों से अपनी तरफ से मैंने आग्रह किया था कि गया एसएसपी से इनके मानवाधिकार  की रक्षा हेतु अपील कीजिए.

प्रसंग यह है कि भुइयां ( दलित ) जाती के एक बिगड़ैल युवा की   शनिवार 29 मई को मौत हुई. स्थानीय मध्य जाति के लोगों ने इस मौके  का लाभ लेकर भुइयां जाति के लोगो को 20 साल पुराने बसावटों (जंगल के बीच बसे टोलों) पर हमला करने के लिए ढाल बनाया. इस तरह उनकी मंशा यह है कि उनके आबाद किए हुए जमीन पर अपना दावा कायम कर लें.

पर दूसरी तरफ हमारी चुनौती यह रही है कि इन गावों को पुलिस की दया पर निर्भर नहीं रहने देना है. हम जिन बसावटों को संगठन के बल पर संरक्षित किए हुए हैं, उनमें से लालमाती गांव को पहले ही लूट लिया गया  था. कैलाश भारती उस क्षेत्र के तनाव को कम करने में लग कर फतेहपुर कैंप कर रहे थे.

मुझे जाना था. ललमाती को फिर से बसाना, अन्य १३ गांव में जारी आशंका को खत्म करना जरूरी प्राथमिकता थी.हनलोगों ने गुरपा जंगल के बीच के गावों में पहुंच कर बअख्वरा जंगल में स्थित बास्ती में अन्य सभी १३ आदिवासी बसावत के स्त्री पुरुषों को इकट्ठा किया.

शाम में २०० स्त्री पुरुषों का खाना साथ में हुआ. रात मनोरम, शीतल हवा.

सुबह में हम सभी घरगोहा गए. यहां भुइयां जाती की बहुलता है. हत्या इसी गांव के एक भुइयां की हुई थी. हमलोग यहां गए तो लोगों ने गरीब समुदाय के आपसी समुदायिक भेद के विरोध की बात को खत्म करना स्वीकार किया. कहा कि हत्या का जिम्मेदार कोई एक है.

मृत दलित को परिवार वालों ने जला दिया था, पुलिस थाने में मुकदमा नहीं था. अर्थात सिर्फ सामाजिक तनाव था.

बख्वारा में सब ने तय किया कि १.आदिवासी लोग बाजार में माडी(भात से बना नशीला पदार्थ) नहीं बेचेंगे. २. वन अधिकार कानून २००६ के तहत जो दावे इन्हें करना है, शीघ्र दावा पत्र भर कर अभियान चलाएंगे. इन फैसलों पर कितना अमल हुआ यह तो आने वाले दिनों में पता चलेगा. लेकिन हमारी कोशिशें जारी है.