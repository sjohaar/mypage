---
layout: post
title: >
    लूट के खिलाफ संयुक्त सम्मेलन
author: deepak
section: रिपोर्ट
subsection:
primary: true
excerpt:
image: meeting1.jpg
comments: true
share: true
priority: 6
tags: []
---

करनडीह जमशेदपु स्थित दिशोम जाहेर थान सभा कक्ष में श्रम, भूमि और प्रकृति की लूट के खिलाफ संयुक्त अभियान को आगे बढ़ाने के लक्ष्य से एक सम्मेलन आयोजित किया गया. सम्मेलन का आयोजन विस्थापन विरोधी एकता मंच, अखिल भारतीय झाड़खण्ड पार्टी, सी पी आई एम एल, नवजनवादी लोकमंच, झारखंड मुक्ति वाहिनी, भाकपा - माले, एसयूसीआइ - कम्युनिस्ट और कुछ स्वतंत्र सक्रिय समाजवादियों की और से किया गया था. सम्मेलन के संचालन मंडल में सी आर मांझी, कुमार चंद्र मार्डी, आनंद, एस के राय और दीपक रंजीत शामिल रहे.

सम्मेलन को सियाशरण शर्मा, कुमार चंद्र मार्डी, रामकविन्दर सिंह, आनंद, सी आर मांझी, एस के राय मदन मोहन, मंथन, सीताराम टुडू, भरत यादव, अखिलेश आदि ने संबोधन किया.

![](/static/news_images/meeting2.jpg)

सम्मेलन में शहर के अलावा पोटका, पटमदा एवं अन्य ग्रामीण क्षेत्रों से उत्तम सिंह सरदार, निखिल मंडल, हरीश भूमिज, सुदर्शन सरदार, विश्वनाथ, दामू प्रमाणिक आदि सक्रिय साथियों ने भी भाग लिया.

सम्मेलन में झाड़खण्ड के बहुत सारी बुनियादी और ज्वलंत समस्याओं पर चर्चा चली. भूमि लूट, के विविध कानूनों, गांव की जमीन की गांव से छीनकर लैंड बैंक का निर्माण, झाड़खण्ड की विसंगीतिपूर्ण डोमिसाइल नीति, खनिज की लूट, कृषि की बदहाली, श्रमिक का शोषण, धर्मांतरण विषयक कानून, सरकारी अस्पतालों में मौतों, धर्मांतरण कानून, किसानों का आत्म हत्या, साम्प्रदायिक नफरत और हिंसा आदि समस्याओं पर विमर्श हुआ. अल्पसंख्यकों दलितों, अंधविश्वास विरोधी बौद्धिको की हत्या के खिलाफ तथा तमाम जनसंघर्षों और जनसंगठनों की एकजुटता की प्रतिबद्ध कोशिश के संदर्भ में प्रस्ताव भी पारित किया गया.