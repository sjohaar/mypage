---
layout: post
title: >
    तीन आदिवासी कविताएं
author: 
section: प्रेम पर विमर्श
subsection:
primary: false
excerpt: >
    हम दोनों के पैरों के बीच कमल का एक बैग पड़ा था जिसके बाहरी पाकेट में कई पत्रिकाएं खुसी थी. मैंने एक पत्रिका खींच ली. वह उसी की मैगजीन का कोई पुराना अंक था. कुछ पल पूर्व हुए हादसे के प्रभाव को कम करने के लिए मैं उसके पन्ने पलटने लगा और मेरी आंखे रेप केस की एक रिपोर्ट पर टिक गयी.
image: ank239-5.jpg
image_caption: चित्रकार - शेखर
comments: true
share: true
priority: 5
issue: 239
tags: [valentine]
---

**एक**

तुम जो आगा पीछा कर रहे हो

सो, कहीं चाकरी कर लो

तुम जो इधर-उधर भटक रहे हो,

सो, कहीं धांगर बन जाओ
<br/><br/>
तुम चाकरी कर लो,

ऐसी चाकरी करो, जिससे एक दूसरे को देखें

तुम धंागर बनो तो,

ऐसी जगह, जिससे एक दूसरे को पा सकें.,
<br/><br/>
आग मांगते हुए,

मैं तुमको खोज लूंगी

पत्ती मांगते हुए

मैं तुमो पा लूंगी.
<br/><br/>
आग मांगते हुए,

मैं तुमको उंगली से इशारा कर दूंगी.

पत्ती मांगते हुए

मैं तुमको कनखी मांग दंूगी.

- *मुंडारी कविता, जादुर गीत से*

**दो**

तुमने मुझे दो दोना पिलाया

प्रिय, तुमने मुझे बेहोश कर दिया.

तुमने मुझे पिलाई

कोई दवा या इलि.

कोई जादू किया

या कोई ओझाई की.

मुझे काबू किया
<br/><br/>
वह बंदूक थी या गोली?

पैर आगे नहीं चलते

राह रुकती है बार बार

तुमने मुझे बांध दिया

आड़ी या तिरछी?
<br/><br/>
मुझे गंगा में फेंक दिया

मुझे समुद्र में डाल दिया

तुमने दिलाई फांसी या सूली?

मन नहीं मानता है

जी नहीं समझता है

तुमने ले ली मेरी जान

जाति और किलि.

- *डा. रामदयाल मुंडा की कविता, सेलेद से.*

**तीन**

उस रात आसमान को एकटक ताकते हुए

वह जमीन पर अपने बच्चों और पति के साथ लेटी हुई थी

उसने देखा आसमान

स्थिर, शांत और सूनेपन से भरा था

तब वह कुछ सोच कर

अपनी चूड़ियो, बालियां, बिंदी और थोड़ा सा काजल

उसके बदन पर टांक आई

और आसमान

पहले से ज्यादा सुंदर हो गया,
<br/><br/>
रात के आधे पहर जंगल के बीच

जब सबकुछ पसर गया था

छोटी-छोटी पहाड़ियों की तलहटी में बसे

इस गांव से होकर गुजरती हवाओं को

वह अपने बच्चों और पति के लिए तराश रही थी

उसी समय चांद उसके पास चुपके से आया

और बोला-

सुनों, हजार साल से ज्यादा हो गये

एक ही तरह से उठते बैठते चलते

खाते पीते और बतियाते हुए

तुम्हारा हुनर मुझे नये तरीके से

सुंदर और जीवंत करेगा

तुम मुझे तराश दो,
<br/><br/>
वह औरत अपने बच्चों और पति की ओर देख कर बोली-

मैं कुछ देर पहले ही पति के साथ

खेत से काम कर लौटी हूं और

अभी-अभी अपने बच्चों और पति को सुलायी हूं

सब सो रहे हैं अब मुझे घर की पहरेदारी करनी है

इसलिए जब मैं खाली हो जाउं

तब तुम्हारा काम कर दूंगी

अभी तुम जाओ
<br/><br/>
और चांद चला गया उस औरत की प्रतीक्षा में,

चांद आज भी उस औरत की प्रतीक्षा में है.

- *कविता अनुज लुगून* 