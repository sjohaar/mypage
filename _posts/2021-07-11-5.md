---
layout: post
title: >
    शेरनी के डायरेक्टर से साक्षात्कार के बहाने वन्य जीव और मनुष्य के टकराव की बातें
author: shrikant_chowdhary
section: समाज
subsection:
primary: false
excerpt: >
    आज भी हमारे आदिवासी समाज में जात-पात क्यों माना जाता हैं? कहने को आज हम शिक्षित नागरिक हैं, पर ग्रामीण इलाकों में जात-पात की बातें आज भी होती हैं. उनकी़ सोच कभी क्यों नहीं बदलती हैं?
image: ank156-5.jpg
image_caption: 
comments: true
share: true
priority: 5
issue: 156
tags: []
---

जंगल और जैव-विविधता के मामले भारत की दुनिया में खास पहचान है। ग्लोबल फॉरेस्ट वॉच संस्था के अनुसार दुनिया के वनस्पतियों और जीवों के कुल दर्ज प्रजातियों का लगभग आठ फीसदी भारत में हैं और विश्व के 34 जैव विविध हॉटस्पॉट में से चार भारत में स्थित है। देश के कुल भौगोलिक क्षेत्र का लगभग एक चैथाई में जंगल है। इन सारी खूबसूरती के बीच इसकी अपनी चुनौतियां हैं। वर्ष 2011 के जनगणना के अनुसार कुल 1,70,000 के करीब गांव जगलों आसपास बसे हुए है और किसी न किसी प्रकार से आजीविका के लिए जंगल पर निर्भर हैं। इनकी अपनी व्यथा-कथा है।

जनसंख्या वृद्धि, औद्यौगिक विकास और वातावरण में बदलाव ने हमारे प्राकृतिक जंगल, जैव विविधता और इस पर निर्भर समुदायों के बीच के परस्पर सामंजस्य को भारी नुकसान पहुंचाया है और पहुंचा रहे हैं। बिगड़ते पारिस्तिथिकी तंत्र के कई परिणाम सामने हैं जिनमे से मानव-वन्यजीव टकराव एक बड़ा मसला है और संरक्षण की सबसे बड़ी चुनौती भी। वर्ष 2014 से 2019 तक में करीब 2500 लोग मानव-वन्यजीव टकराव में मारे  गए, जबकि इसी दरम्यान 500 से ज्यादा हाथी भी मौत के शिकार हुए। मारे गए लोगों में से 200 से ज्यादा बाघ से टकराव के कारण मृत्यु को प्राप्त हुए।

पर इससे भी बड़ी बात यह है कि संख्या में यह समस्याएं चाहे जितनी बड़ी दिखें पर विचार-विमर्श में अभी भी हाशिये पर ही हैं। इनको मुख्यधारा की बहस में जगह नहीं मिल पाती। ऐसे में बॉलीवुड में इस मुद्दे पर फिल्म बनना अहम हो जाता है क्योंकि भारतीय समाज में बॉलीवुड और क्रिकेट का महत्व सर्वविदित है। हाल ही में रिलीज शेरनी फिल्म ने इसे बखूबी किया है। इतने संवेदनशील, जटिल मुद्दे को बारीकी से रुपहले परदे पर उतारने की अपनी चुनौती रही होगी। इन सब बातों को समझने के लिए श्रीकांत चैधरी ने शेरनी के निर्देशक **अमित मसुरकर** और पटकथा लेखक **आस्था टीकु** से बातचीत की।

**प्रश्नः** जंगल संरक्षण और आदिवासी समुदायों के जीवन से जुड़े विभिन्न पहलु के इर्द गिर्द भारत में ज्यादा फिल्में नहीं बनतीं। पर आपने पिछली दो फिल्मों में इन्हीं मुद्दों को चुना है, इन विषयों को चुनने की क्या वैचारिक प्रक्रिया रही है?

**अमित मसुरकरः** मैं इन मुद्दों से जुड़ा महसूस करता हूं इसलिए मैंने ये मुद्दे उठाए हैं। मुझे पता था कि दर्शकों का एक बड़ा हिस्सा है जो ऐसी कहानियों से कनेक्ट करेगा। सिनेमा एक शक्तिशाली माध्यम है लोगों तक अपनी बात पहुंचाने का। ये लोक संस्कृति और समाज को एक नई दिशा दे सकता है।
प्रश्नः मानव और वन्यजीव के बीच टकराव हमारे समय का एक गंभीर मसला है। आपको इस मुद्दे पर फिल्म की कहानी बुनने की प्रेरणा कैसे मिली?

**आस्था टीकुः** पर्यावरण में बदलाव और संरक्षण संवेदनशील मुद्दे हैं जिन्हें दर्शकों तक पहुंचाने की जरूरत है। मानव समाज के अस्तित्व के हिसाब से भी यह महत्वपूर्ण मुद्दा है। लेकिन इस विषय का फलक बहुत विस्तार लिए हुए है और इस पर काम करने के खतरे भी हैं। फिर भी, मैंने इसे एक इंसान की कहानी के रूप में कहने की सोची जो जिससे लोग जुड़ाव महसूस कर सकें। ऐसी कहानी जिससे लोगों का ध्यान इन मुद्दों की तरफ जाए और लोगों के मन में इस विषय को और अधिक जानने-समझने की जिज्ञासा बने।

**प्रश्नः** बॉलीवुड में सितारों के इर्द-गिर्द ही फिल्में बनती हैं ऐसे में आपके के लिए न्यूटन और शेरनी जैसी फिल्म्स बनाना आसान नहीं रहा होगा। आप लोकतंत्र, आदिवासी जीवन और पर्यावरण से जुड़े मुद्दों पे यथार्थवादी कहानियां कैसे उठा लेते हैं?

**अमित मसुरकरः** ऐसी फिल्में बनने में सबसे बड़ी चुनौती है कहानी का लिखा जाना। न्यूटन या शेरनी बनाते वक्त मुझे कलाकार और निर्माता खोजने में कोई परेशानी नही हुई। आज के जमाने के अदाकार और निर्माता ऐसी कहानियों के तलाश में रहते हैं जोकि समाजिक सरोकार लिए हों और थोड़ी अलहदा हों।
प्रश्नः फिल्म का कथानक महाराष्ट्र के यवतमाल में मारी गई शेरनी अवनि से मिलती जुलती है। आपने इस कहानी को लिखने के लिए एक वास्तविक घटना को क्यों चुना, आपने इस पर शोध के लिए क्या तरीके अपनाए?

**आस्था टीकुः** अगर आप मानव और वन्यजीव के बीच टकराव की बात करें तो यह सिर्फ भारत के किसी एक स्थान की समस्या नहीं है। न केवल भारत के विभिन्न क्षेत्रों में बल्कि दुनिया के उन हिस्सों में भी यह बड़ा मुद्दा है जहां वन्यजीव मौजूद हैं। इस तरह के कई मामलों पर विस्तृत शोध के बाद ही यह कहानी लिखी गई, न कि किसी एक खास कहानी से प्रेरित होकर।

**प्रश्नः** यह फिल्म एक महिला किरदार के इर्द-गिर्द घूमती है। यह किरदार पुरूष वर्चस्व वाले जंगलात महकमें में खुद को कुछ वैसे असहज पाती होगी जैसे रिहायशी इलाके में चले जाने पर एक शेरनी महसूस करेगी। आपने महिला आई एफ एस अधिकारी विद्या विन्सेंट के किरदार को कैसे लिखा?

**आस्था टीकु:** एक महिला लेखक के रूप में मेरा झुकाव स्वाभाविक रूप से महिला पात्र रचने की तरफ रहता है। मेरे लिए एक ऐसा किरदार बनाना महत्वपूर्ण था जिसका दुनिया को देखने का एक अलग नजरिया हो। जेंडर फिल्म का उप-कथानक है और यह सोच-विचार कर किया गया क्योंकि मुझे लग रहा था कि इस तरह की कहानी कहने के लिए सिर्फ लिंगध् जेंडर के बारे में बात करने से बात नहीं बनेगी। इसलिए कथानक का केंद्र में  हमेशा संरक्षण और मानव-वन्यजीव टकराव ही रहा और इसे विस्तार से समझने की कोशिश की गयी।

**प्रश्नः** शेरनी जंगल के आसपास बसने वाले समुदाय और उनके वन्यजीव के साथ होने वाले परस्पर संघर्ष को बहुत ही विश्वसनीय तरीके से दर्शाती है। फिल्म में गांव वालों के किरदार में पेशेवर कलाकार हैं या उसी समुदाय के लोग हैं जो असल जीवन में इस संघर्ष का सामना करते हैं, आप उनके अभिनय को इतना जीवंत कैसे बना सके ?

**अमित मसुरकरः** ज्योति का किरदार अदा करने वाली सम्पा मंडल, जो राष्ट्रीय नाट्य विद्यालय से प्रशिक्षित हैं, को छोड़कर बाकी के गांव वाले खुद के किरदार खुद ही निभा रहे थेस फिल्म में दिखाए गए लोग उसी गांव या आसपास के रहने वाले हैं जहां पर गांव के दृश्यों को फिल्माया गया। गांव वालों के किरदार के लिए अदाकार चुनने के लिए हमलोगों ने अभिनय कार्यशाला का आयोजन किया और फिर उस कार्यशाला में भाग लेने वाले लोगों में से हमने कलाकार चुने। सभी चुने गए कलाकारों को कहानी, उनके दृश्य और उनके द्वारा निभाए जाने वाले किरदारों की पहले से जानकारी थी।

**प्रश्नः** जहां लोग असल जिंदगी में वन्यजीवों से संघर्ष का सामना करते हों , वैसे स्थानों पर फिल्मांकन की क्या चुनौतियां रहीं? फिल्म की शूटिंग के दौरान क्या आप उनके संघर्ष को महसूस कर पाए?

**अमित मसुरकरः** भूतपलासी और जोंडरा वे गांव हैं जहां पर हमने खेत और गांव के दृश्यों को फिल्माया है। ये गांव जंगल के सीमा पर बसे हुए हैं पर संयोगवश यहां के लोगों ने वन्यजीवों के साथ जीवन का सामंजस्य बैठा लिया है। इनका सामना कभी कभार तेंदुए से हो जाता है पर ये लोग सतर्क रहते हैं। हमने फिल्मांकन के दौरान कभी डर महसूस नहीं किया।
भूतपलासी और जोंडरा गांव में फिल्म की शूटिंग हुई है। यहां खेत और गांव के दृश्यों को फिल्माया है। ये गांव जंगल के सीमा पर बसे हुए हैं पर संयोगवश यहां के लोगों ने वन्यजीवों के साथ जीवन का सामंजस्य बैठा लिया है।

भूतपलासी और जोंडरा गांव में फिल्म की शूटिंग हुई है। यहां खेत और गांव के दृश्यों को फिल्माया है। ये गांव जंगल के सीमा पर बसे हुए हैं पर संयोगवश यहां के लोगों ने वन्यजीवों के साथ जीवन का सामंजस्य बैठा लिया है।

