---
layout: post
title: >
    28 फरवरी का ऐतिहासिक ब्रिगेड
author: banku_lahiri
section: रिपोर्ट
subsection:
primary: false
excerpt: >
    कल तड़के ही ब्रिगेड का हाल हकीकत जानने के लिए घर से निकल गया था। मैं जहां रहता हूं वहां से ब्रिगेड की दूरी लगभग सत्रह किमी है। इस राह से जाने वाली हरेक गाड़ी लाल, तिरंगा और सफेद हरा झंडा लगाकर ब्रिगेड की ओर जाती मिली। 
image: ank141-5.jpg
comments: true
share: true
priority: 5
issue: 141
tags: []
---

कल तड़के ही ब्रिगेड का हाल हकीकत जानने के लिए घर से निकल गया था। मैं जहां रहता हूं वहां से ब्रिगेड की दूरी लगभग सत्रह किमी है। इस राह से जाने वाली हरेक गाड़ी लाल, तिरंगा और सफेद हरा झंडा लगाकर ब्रिगेड की ओर जाती मिली। तभी इसका अन्दाजा लगा गया था कि हो न हो आज कुछ नया ही दिखने को मिलेगा । 

जब ब्रिगेड पहुंचा तब मिटिंग शूरू होने में वक्त था। जैसे जैसे समय बीतता गया, वैसे वैसे समर्थकों की भीड़ उमड़ने लगी। मिटिंग शुरू होते होते मैदान का कोना- कोना भर गया। पाँव पसारने की भी जगह नहीं थी। अनुमान किया जा रहा था कि कम से कम दस लाख लोग आए होंगे। 

भारी संख्या में लोग बड़े बड़े जुलूस के साथ सभा स्थल पर पहुंचने लगे। यह ऐतिहासिक सभा वाम मोर्चा, काँग्रेस और हाल ही में बने इन्डियन सेकुलर फ्रंट के गठबंधन की ओर से बुलाया गया था। इस सभा को सम्बोधित किया, सीपीआइ की ओर से राज्य सचिव काॅ स्वपन बनर्जी, आरएसपी के काॅ मनोज भट्टाचार्य, सीपीआइएम के राज्य सचिव काॅ सूर्यकान्त मिश्रा,  कांग्रेस के अधीर चौधरी,  आइएसएफ के अब्बास सिद्दीकी, छत्तीसगढ के मुख्यमंत्री रूपेश बाघेला , सीपीआइएम के भूतपूर्व मंत्री और आदिवासी नेत्री काॅ देबलिना हेम्ब्रम, सीपीआइएम के महामंत्री काॅ सीताराम येचुरी और सीपीआइएम के पोलित  ब्यूरो सदस्य काॅ मोहम्मद सलीम ने । 

एक-एक नेता का नाम लिया जाता रहा और लोग तालियों से उनका स्वागत करने लगे। सभी नेताओं ने एक अन्दाज में उपस्थित जनता को पैगाम दिया कि राज्य में बीजेपी को सत्ता से दूर रखने के लिए यह जरूरी है, तृणमूल को परास्त करना। 

नेताओं का मानना है कि तृणमूल ने ही बीजेपी को बंगाल में पनपने का अवसर दिया है। तृणमूल के चलते ही पिछले दस साल में बीजेपी बँगाल की धरती पर अपना पैर पसारने में सफल रहा। दस साल तक तृणमूल के नेताओं ने मंत्री बन कर लुट की नई मिसाल कायम किया, वही आज  बिजेपी के झंडे तले शरण ले रहे हैं। सुप्रीम कोर्ट के आदेश पर चिटफंड मामले में शुरू हुई सीबीआई जांच बीच राह में ठंडी आह भर रही है। उधर अमित शाह के इशारे पर चलने वाली सीबीआई हालांकि वोट के समय थोड़ा बहुत तत्परता दिखाती है, बाकि समय टाँय टाँय फिसस्। अभी जब विधानसभा चुनाव सर पर है तब एक बार फिर सीबीआई की हलचल दिख रहा है। और तृणमूल से जुड़े नेता जो भ्रष्टाचार में माहिर है, उसे बीजेपी में शामिल कर, अपना शक्ति प्रदर्शन किया जा रहा है। मीडिया न बिजेपी और न ही तृणमूल से इस सन्दर्भ में कोई सवाल पूछती है। वह तो सिर्फ जनता को यह दिखाना चाहती है कि लड़ाई तो सिर्फ बीजेपी और तृणमूल के बीच ही है ।

मंच से यह ऐलान किया गया कि अगले विधानसभा चुनाव में किसी भी कीमत पर तृणमूल और बिजेपी जैसे फिरकापरस्त और साम्प्रदायिक ताकत को परास्त कर राज्य में एक जनवादी और असाम्प्रदायिक सरकार बनाने की कोशिश जारी रहेगी, जिसका मुख्य लक्ष्य होगा बेरोजगार नौजवानों को रोजगार मुहैया करना, सभी नगर निगम और पंचायत के चुनाव समय से कराना, समाज में बढ़ते हुए साम्प्रदायिक  तनाव को खत्म कर भाईचारा की स्थापना करना, दलित आदिवासी और अल्पसंख्यक और महिलाओं के साथ हो रहे भेदभाव को खत्म कर उन्हे न्याय दिलाना, सभी छात्रों को निःशुल्क शिक्षा मुहैया करना, बिगड़ती स्वास्थ्य व्यवस्था में सुधार लाने जैसा कई अहम सवाल । इसके अलावा राज्य में नये सिरे से उद्योग की स्थापना भी उनके सरकार की प्राथमिकता होगी।

इस ब्रिगेड की एक खास बात यह भी है कि काफी संख्या में नौजवानों की उपस्थिति। दूरदराज से राज्य के लाखों गरीब जेब से पैसा खर्च कर इस ब्रिगेड में शामिल होकर इसकी शान बढ़ाई है। चुनाव के नतीजे आने पर ही पता चलेगा आँखो में सपने सजाये ब्रिगेड में आऐ इन लोगों के दिल का अरमान पूरा होगा या नही। लेकिन एक बात तय है कि चुनावी दंगल अब सिर्फ बिजेपी तृणमूल के बीच ही नही है, बल्कि नया गठबंधन एक अहम शक्ति के रूप में उभर कर आ गया है जो बिजेपी और तृणमूल दोनो को चुनौती देने के लिए तैयार है ।     