---
layout: post
title: >
    ग्लोबल समिट के खिलाफ प्रदर्शन, तुरामडीह के विस्थापितों का धरना
author: deepak
section: रिपोर्ट
subsection:
primary: true
excerpt:
image: report_08192017.jpg
comments: true
share: true
priority: 7
tags: []
---

दिनांक 18 अगस्त को विस्थापन विरोधी एकता मंच एवं तुरामडीह विस्थापित समिति के संयुक्त तत्वाधान में मोमेंटम झारखंड के नाम से किये जा रहे ग्लोबल सबमिट के विरोध में साकची गोलचक्कर में प्रदर्शन किया. इस अवसर पर विस्थापन विरोधी एकता मंच के कुमार चंद्र मार्डी ने कहां की रघुवर सरकार मोमेंटम झाड़खण्ड के नाम से झाड़खंडियों की जमीन को लूटने सरंजाम करने जा रही है,जिसका हमलोग विरोध करते हैं.

मदन मोहन ने कहां की रघुवर सरकार का कहना है कि अब विकास जमीन पर उतरने वाला है? तो अब तक विकास कहाँ था? रघुवर सरकार विकास के नाम से जो तमाशा कर रहा है,असल में यह जमीन लूट का नया तरीका है. विकास तो तब होगा जब हर खेत मे पानी पहुँच जाएगा. जब खेती के विकास की नीति बनेगी. हमलोग नारा देते हैं कि माछ, गाछ और चास से होगा झारखंड का विकास. इसके लिए हमे नीति बनानी होगी.

तुरामडीह के विस्थापित अर्जुन सामद ने कहां कि अभी तक तुरामडीह के विस्थापितों को न्याय नहीं मिला है. जिसके लिए 4 दिनों से डीसी ऑफिस के सामने अपने मांगों के समर्थ में अनिश्चित कालीन अनसन कर रहे हैं, लेकिन न शासन इसका सुध लेने आ रही है और न ही प्रशासन. इसीलिए हमसभी झारखंडियों से निवेदन करते हैं कि विकास के नाम से फैलाये जा रहे इस धोखे में न आये.

कार्यक्रम में दीपक रंजीत, जीतने कुंकल, गणेश गुयूईयो, सुरेश मुर्मू, दसमत मार्डी, सामु दिग्गी, सभुम गुयूईया, संग्राम गुयूईया, नारायण हेस्सा, बिजय गुयूईया, रायमुल बांद्रा आदि लोग उपस्थित थे.

<br><br>

<h2><strong>अनिश्चित कालीन धरना</strong></h2>
<hr>
![](/static/news_images/report2_08192017.jpg)

तुरामडीह के विस्थापितों का धरना पिछले सात दिन से जारी है. धरनार्थियों का कहना है कि जब तक मांग पूरी नहीं होती, तब तक यह आंदोलन जारी रहेगा.

इनकी मांगे निम्न हैं:

१. अनुकम्पा के आधार विस्थापित कर्मचारियों के आश्रितों को अविलम्ब नौकरी प्रदान किया जाय.

२. सेवा मुक्त विस्थापित कर्मचारियों के आश्रितों को अविलम्ब नौकरी प्रदान करें।

३. विस्थापितों को पीढ़ी दर पीढ़ी नौकरी प्रदान किया जाय.

४. नौकरी से बर्खास्त किये गए विस्थापित कर्मचारियों के आश्रितों को नौकरी प्रदान किया जाय.

५. विस्थापित युवराज कुंकल एवं सुरेश मुर्मू को अविलम्ब पुनः नियोजन प्रदान किया जाय.

६. टेलिंग पोंड निर्माण में बरती गयी अनियमितता का उच्च स्तरीय जांच होना चाहिए.

७. तुरामडीह माइंस में अवैध वसूली एवं टेंडर में रंगदारी मामले का उच्च स्तरीय जाँच होना चाहिए.

८. फ्री में हाजरी बना कर देश के साथ गद्दार करने के मामले में उच्च स्तरीय जाँच होनी चाहिए।

९. यूसीआईल तुरामडीह माइंस को भरस्टाचार मुक्त बनाने के लिए भष्ट अधिकारी गिरीश गुप्ता को हटाया जाय.

१०. सेवा निर्वित योजना के तहत गैर विस्थापित कर्मचारियों के पुत्रों के नियोजन को बंद किया जाय.

११. असवैंधानिक तरीके से बर्खास्त विस्थापित कर्मचारियों राजू कुंकल को पुनः नियोजन प्रदान किया जाय.

१२. तुरामडीह एवं आहारघुटू में स्वच्छ पानी प्रयाप्त मात्रा में उपलब्ध कराया जाय.

१३. जिस शर्त पर यूसीआईल को खनन के लिए अनापत्ति प्रमाण पत्र दिया गया है उसे पूरा किया जाय.

१४. अप्रेंटिस कर चुके कान्हू टुडू, दशरथ टुडू, देवाशीष दास, रमन कुमार झा को नियोजन प्रदान किया जाय.

१५. मेसर्स सद्भाव इंजीनियरिंग लिमिटेड के बर्खास्त १४ मजदूरों को पुनः नियोजन प्रदान किया जाय.