---
layout: post
title: >
    धुनाबुरु
author: aloka_kujur
section: कविता
subsection:
primary: true
excerpt: >
    धनाबुरु के खोइच्छा में<br/>बहती, कोईल नदी उफान पे<br/>जंगलों में बहुत शोर है.
image: ank126-5.jpg
comments: true
share: true
priority: 5
issue: 126
tags: []
---

धनाबुरु के खोइच्छा में

बहती, कोईल नदी उफान पे

जंगलों में बहुत शोर है.
<br/>
<br/>
कभी देखा?

गांव के राजा को प्रजा के साथ

कारी मुण्डा तुमने कोशिश की

कभी नहीं!

मुरुम रोड से

चलकर बस्ती जाने की
<br/>
<br/>
नहीं ना

उलगुलान की घरती

लहू से लथपथ हो गयी

नीले गायों का झुंड

एक बार फिर दमन कर रहा

खेतों के खुशहाली पर

प्रहार कर रहा हैं.
<br/>
<br/>
कभी देखा था वीर के गांव में

जंगल के खेतों में बेग साग

उठाने गयी थी गांव के गांव

साग घर कभी नहीं आया
<br/>
<br/>
कभी खोजने गये तुम उनको

जिसकी होने का मतलब था

तुम्हारा होना, व्यवस्था का होना
<br/>
<br/>
ताकने तक नहीं गया

जिसने चुना था तुमको

टोला-टोला, बस्ती बस्ती

जहाँ पुरखा के गांव हैं
<br/>
<br/>
पर तूने

कभी पडो़सी के आंगन पर

मिश्र टोला का झंडा लगाया

जब जब देखा तुझे अपना सोचकर

देशी अगुआ

का ग्राफ गिर जाता है जमीन पे
<br/>
<br/>
हम लड़ लेगे जीत लेगे

आग बन कर दहक जाएगे

एक बार उलगुलान की धरती

आबाद कर जाएगे
<br/>
<br/>
पर तेरे जैसा को

तीर, कमान दिखाएंगे.

याद रखना

अबकी बार हूल के फूल से

लिखेगे उलगुलान का नया इतिहास..
