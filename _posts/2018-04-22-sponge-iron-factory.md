---
layout: post
title: >
    स्पंज आईरन कारखानों के खिलाफ धरना
author: madan
section: रिपोर्ट
subsection:
primary: true
excerpt: >
    प्रदूषण के चलते वातावरण में co2 की बढ़ोतरी तथा साफ हवा 02 की कमी के चलते गांव के लोग फेफड़े संबंधी बीमारी का शिकार होने के साथ ही रक्त संबंधी और दूसरे गंभीर बीमारियों का शिकार हो रहे हैं.
image: sponge_iron_issue.jpg
comments: true
share: true
priority: 4
issue: 57
tags: []
---

चांडिल, प्रदूषण मुक्ति अभियान के बैनर तले प्रदूषण फैलाने वाले स्पॉन्ज आयरन कंपनियों के खिलाफ और जल संकट के खिलाफ एस डी ओ कार्यालय चांडिल में एक दिवसीय धरना प्रदर्शन का आयोजन किया गया.

धरना को सम्बोधित करते हुए झाड़खण्ड मुक्ति वाहिनी के कपूर बागी ने कहां कि सी आई एल (मुखिया हॉटेल), जय मंगला (दुबराजपुर), सिद्धिविनायक (रुगड़ी), नारसिंग इस्पात (खूंटी)  कोहिनूर स्टील (खुचिड़ी, बांसा) डिवाइन पावर एन्ड स्टील  (पालगम), पसारी स्टील (गंगुडीह), झाड़खंड स्पॉन्ज (लाखा),  स्पॉन्ज/पिग/पावर आयरन कंपनी है. इन चार कंपनियों से 30 गांव के लगभग 15 हजार लोग प्रभित है.

पीयूसीएल और कलकत्ता हाईकोर्ट के वकील अखिलेश श्रीवास्तव ने कहाँ कि प्रदूषण के चलते वातावरण में co2 की बढ़ोतरी तथा साफ हवा 02 की कमी के चलते गांव के लोग फेफड़े संबंधी बीमारी का शिकार होने के साथ ही रक्त संबंधी और दूसरे गंभीर बीमारियों का शिकार हो रहे हैं. प्रदूषण की वजह से इन गांवों के बच्चे और बूढ़े ज्यादा तेजी से इन बीमारियों की चपेट में आ रहे है. इन कंपनियों में डीप बोरिंग के चलते इन गांवों में पीने के पानी का अभाव हो गया है. प्रदूषित पदार्थो के उत्सर्जन के चलते उपजाओ जमीन बंजर हो रहे हैं तथा जानवर भी बीमार हो रहे है.

झाड़खंड मुक्ति वाहिनी के मदन मोहन ने कहां कि कंपनी स्थापित करता है तो इसे होने वाले दुष्प्रभाव को ध्यान में रखते उसका निवारण का उपाय करना चाहिए.

ग्रामीण आकास में कहां कि प्रदूषण फैलाने वाले कंपनियों के कारण गांव के लोगों को कई सारे दिक्कतों का सामना करना पड़ता है. प्रदूषण के कारण कई सारे नए नए बीमारियों ने भी अपना पाव पसारने लगा है. आदमियों के साथ - साथ जानवरों को भी कई सारे बीमारियों का सामना करना पड़ रहा है.

ग्रामीण डोमन बास्के ने कहां कि कंपनियों में लगे डीप बोरिंक के कारण गांवों में जल संकट उत्पन्न हो गया है. एक कंपनी एक दिन में ग्रामीणों के हिस्से का लगभग लाखों लाख लीटर पानी का दोहन कर रही है जिसकारण ग्रामीणों को प्यासा ही रहना पड़ता है.

ग्रामीण घनश्याम महतो ने कहाँ कि हमारा मांग है कि प्रदूषण फैलाने वाले स्पॉन्ज आयरन कंपनियों को तत्काल बंद किया जाय. ग्रामीणों के लिए तत्काल पीने का पानी इन्तिजाम कराया जाय. प्रदूषण फैलाने वाले कंपनियों को तत्काल बंद नहीं किया जाता है तो आंदोलन को और तेज किया जाएगा.

धरना में रुगड़ी, चौक, दूबराजपुर, घोड़ानेगी, खूंटी, कुल्ली, टेरेडीह, टुडूंगरी, रोयाडीह, मिरुडीह, खुडियाडीह, गोरडीह, सिंगारती चवालीबासा, मुसरिबेड़ा के अलावे चांडिल अनुमंडल हजारों लोगों ने भाग लिया.

कार्यक्रम को सफल बनाने में पोद्दा महतो, रेणुका महतो, बेबी महतो, कलितार महतो, भारती देवी, रंजना देवी, मिशिला महतो, छोटी मंडल, करुणा मंडल, गीता देवी, सरस्वती देवी, जोनी महतो, सारो महतो, दीपक रंजीत, निर्मल महतो, शरत चंद्र महतो, अश्वनी मंडल, मोहन चंद्र मंडल, दिलीप सोरेन, राजेश होहंगा आदि उपस्थित थे.