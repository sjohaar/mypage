---
layout: post
title: >
    पुरुषसत्तात्मक समाज को चुनौती देती रिहन्ना
author: shesha
section: समाज
subsection:
primary: true
excerpt: >
    मुकेश अंबानी के बेटे की शादी में गाने के लिए और अथितियों के मनोरंजन के लिए रॉबिन रिहान्ना को बुलाया गया. उसका लाव लश्कर, उसके पोशाक, उसके गाने तथा नृत्य की चर्चा आजकल सोशल मीडिया में बहुत हो रही है. वैसे, रिहान्ना एक स्थापित गायिका है.
image: ank241-3.jpg
image_caption:
comments: true
share: true
priority: 3
issue: 242
tags: [iwl]
---

मुकेश अंबानी के बेटे की शादी में गाने के लिए और अथितियों के मनोरंजन के लिए रॉबिन रिहान्ना को बुलाया गया. उसका लाव लश्कर, उसके पोशाक, उसके गाने तथा नृत्य की चर्चा आजकल सोशल मीडिया में बहुत हो रही है. वैसे, रिहान्ना एक स्थापित गायिका है. उसने अतिथियों के मनोरंजन के एवज में 72 करोड रुपये लेकर अपनी परिपक्व व्यवसायिक बुद्धि का मी परिचय दिया. टाइम्स पत्रिका ने उसे विश्व के सौ लोगों में से एक माना है. उसने कई नामी पुरस्कार को जीते हैं.. पूरे विश्व में उसके 250 मिलियन रिकार्ड बिक चुके है. वह 1. 4 बिलियन डालर संपत्ति की मालिकिन एवं महिला संगीतकार के रूप में भी विख्यात है.

रिहन्ना एक बारबोडियन गायिका हैं,. साथ ही एक करोडपति तथा व्यापारी भी है. बारबोडोस वेस्टइंडीज के सुदूर पूर्व का एक द्वीप है . वहां उसका जन्म 20 फरवरी 1988 को हुआ.  उसकी माता मोनिका जो एक एकाउंटेंट है और पिता एक वेयर हाउस के सुपरवाइजर हैं. रेहन्ना के दो अपने भाई हैं तथा दो सौतेले भाई और दो सौतेली बहने हैं. वे उसके पिता की अलग-अलग बीबियों की संताने हैं. रेहन्ना का बचपन बहुत ही कष्ट में बीता. तीन कमरों के घर में उसका पूरा परिवार रहता था. सडक पर के एक छोटे से दुकान में वह अपने पिता के साथ कपडे बेचने का काम करती थी. पिता की शराब की आदत तथा नशे में पत्नी के साथ मारपीट और उनके झगड़ांे के बीच उसका बचपन बीता. इन सबके चलते उसको हमेशा सर में दर्द रहता था. कई डाक्टरों को दिखाया गया, कई सिटी स्कैन हुए. उसके असहनीय दर्द को देखते हुए डाक्टरों ने उसके सर के अंदर ट्यूमर होने तक का अंदाज लगा लिया. लेकिन चैदह साल की उम्र में जब उसके माता पिता का तलाक हो गया और वे अलग हो गये तो उसके स्वास्थ्य में सुधार होने लगा. संगीत में रुचि के कारण वह संगीत को ही अपना पेशा बनाना चाहती थी, इसलिए वह स्कूल की पढ़ाई भी पूरी नहीं कर पायी.

उसका युवा जीवन भी कई तरह के उतार चढ़ावों से भरा रहा. 2005 से वह संगीत की दुनिया में पहचान बनाने लगी. 2007 में उसे क्रिस ब्राउन नामक अमेरिकन गायक के साथ रहने लगी. 2009 तक उनक संबंध विच्छेद हो गय. इसका कारण था, उसके साथ होने वाली हिंसा जो उस समय बहुत चर्चिच रही. फिर 2009 से 2016 तक वह केनाडा के गायक ड्रेक के साथ रही. लेकिन इसी बीच 2013 में रेहाना ने अपने एक बयान में कहा था कि वह ब्राउन के साथ फिर से संबंध बना रही है. 2009 के घरेलु हिसा के केस में वह अभी भी अदालत की निगरानी में था. बाद मे 2017 में ब्राउन ने यह बयान दे दिया कि वह और रेहाना दुबारा अलग हो गये हैं. 2017 में रेहाना फिर से एक साउदी व्यापारी हसन जमील के साथ रहने लगी जिसका अंत 2020 में हो गया. 2021 से वह अमेरिकन गायक एएसएपी रॉकी के साथ रहने लगी. उसके दो बेटे हुए.
वैयक्तिक जीवन की इन उतार चढ़ाओं के बीच भी रेहाना संगीत और गायन में सफलताओं की सीढ़ियां चढ़ती गई. अपार कीर्ति् और धन कमाया. कई घर और संपत्तिया खरीदी. छः बार ग्रेमी अवाई के साथ कई सम्माननीय पुरस्कार जीते. 

उसने कर्ला लियोनेल फाउंडेशन की स्थापना कर श्रृंगार की वस्तुएं बनाने लगी. वह एलवी एमएच जैसे ब्रांड को चलाने वाली पहली काली महिला बनी. उसने कई सिनेमा में भी काम किया. सफल व्यवसायी होने के साथ- साथ वह एक सामाजिक चेतना युक्त नागरिक भी है. 2007 में बीमार बच्चों की मदद करने के लिए उसने बिलीव फाउंडेशन नाम की संस्था बनायी. 2008 मे रेहाना ने कई संगीत कार्यक्रम किये जिससे प्राप्त पैसा बिलीव फाउंडेशन में खर्च किया गया. 2018 में उसे बारबाडोस की सरकार द्वारा ब्रांड एंबेसडर बनाया गया और 2021 में उसे बारबाडोस के राष्ट्रीय नायक की उपाधि से नवाजा गया.

इस पितृप्रधान समाज में हिंसा को सहते हुए भी अपने हुनर को सहेज कर रखना और उससे नाम और धन कमाने का काम रेहान्ना जैसी इच्छा प्रबल महिला ही कर सकती है. सचमुच वह बारबाडोस की नायिका तो है ही और उन सारी महिलाओं के लिए प्रेरणा स्त्रोत भी है जो हिंसा से हार मान कर बैठ नहीं जाती है. इस महिला दिवस पर उनको हर महिला का अभिवादन है.