---
layout: post
title: >
    यूरेनियम कारखाना से बेहाल विस्थापित
author: deepak
section: रिपोर्ट
subsection:
primary: true
excerpt:
image: dipak30.jpg
comments: true
share: true
priority: 6
tags: []
---

झारखंड के पूर्वी सिंहभूम जिला में अवस्थित यूरेनियम कॉरपोरेशन ऑफ इंडिया लिमिटेड के तुरामडीह यूरेनियम माईन्स के विस्थापित-प्रभावितों का हाल बेहाल है. और यह हाल अभी से नहीं, जबसे कंपनी बनी है, तबसे यही हाल है. समय समय पर लोगों का गुस्सा फूटता है. आंदोलन करते है. लेकिन हर बार विस्थापितों को निराशा ही हाथ लगती है.

वर्षो के बाद अभी फिर से यूसीआईएल के विस्थापित आंदोलित कर रहे है. पिछले 13 दिनों से यहां के विस्थापित जिला प्रशासन के समीप अनिश्चितकलीन अनशन कर रहे हैं. इस आंदोलन की तरफ न तो जिला प्रशासन ध्यान दे रहा है और न ही यूसीआईएल मैनेजमेंट. दूसरी तरफ मरता क्या न करता वाली हालत में विस्थापित भी डटे हुए है.

इसे देखते हुए ट्राइबल एडवाइजरी काउंसिल के सदश्य रतन तिर्की विस्थापितों को समर्थन देने के लिए आये. विस्थापितों ने मांगो के समर्थन में एक ज्ञापन भी डन्हें सौंपा. उन्होंने विस्थापितों की मांगों को टीएसी के बैठक में उठाने का भरोसा दिया है.

झारखंड  में विस्थापन के लिए लगातार संघर्ष करने वाले साथी कुमार चंद्र मार्डी ने बताया कि कंपनी के प्रभावित इलाके में स्थिति भयावह हैं. सभी चापाकल, कुंआ और तालाब का पानी कंपनी के कारण पूरी तरह प्रदूषित हो चुके हैं.

यहां जितने भी जल स्त्रोत हैं, उसके पानी से कपडा धोने पर साबुन झाग नहीं देता. चापाकल और कुंओं का पानी पीने लायक नहीं है. यहां के नौनिहाल आंगनबाडी केन्द्रों में प्रदूषित पानी से ही बनी खिचड़ी खाने को विवश हैं. टैंकर से पानी आता है तो लोगों की प्यास बुझती है और नहीं आने पर लोग प्यासे ही रहते हैं.

गांव में सडक, पानी, बिजली, शिक्षा और स्वास्थ्य सुविधा पुरी तरह नदारद.

![](/static/news_images/jadugoda-radiation.jpg)

गांव में कई लोग बिमारियों से पीड़ित हैं, लेकिन इनकी सुध लेने वाला कोई नही. इस गांव में सरकारी प्राथमिक स्वास्थ्य केन्द्र भी नहीं हैं. ग्रामीणों के खेतों में बह रहा है यूरेनियम से प्रदुषित पानी. कई किसानों ने धान की रोपनी तक नही की है.

झाड़खंड मुक्ति वाहिनी के साथी मदन मोहन ने बताया कि झारखंड सरकार एक ओर विकास के नाम से हाथी उड़ाने में करोड़ों रुपए बहा चुका है, लेकिन उनके पास विस्थापितों को देने के लिए कुछ नहीं है. सरकार के विकास का मतलब है हाथी उड़ाना. यहां के विस्थापितों के ऊपर क्या गुजर रहा है या होने वाले विस्थापितों के लिए क्या होगा कोई निर्दिष्ठ नीति नहीं है.

सरकार तो सरकार जमशेदपुर की प्रिंट मीडिया भी कंपनी का ही बात बोल रही है. अनशन की खबर बहुत जद्दोजहद के बाद अखबारों में आता है.