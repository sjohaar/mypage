---
layout: post
title: >
    विरोध का स्वर सुनना नहीं चाहती सरकार
author:
section: रिपोर्ट
subsection:
primary: false
excerpt:
image: virodh-ka-swar.jpg
comments: true
share: true
priority: 6
tags: []
---

पिछले दिनों 18 जून को गोड्डा, झारखण्ड पुलिस ने 7 लोगों के नाम से नामजद मुकदमा दर्ज किया. इनके ऊपर आरोप लगाया है कि ये लोग 16 जून को गोड्डा में बिना किसी से अनुमति लिए बैठक किया. पुलिस ने आगे आरोप लगाया है कि ये लोग राज्य में धार्मिक भावनाओं को भड़का के राज्य का अशांत करने का काम कर रहे थे.

कौन कौन सी धराये लगी है

153 A : धर्म, मूल, वंश, जन्म स्थान, निवास स्थान, भाषा आदि के आधार पर विभिन्न समूहों के बीच शत्रुता का सपर्वत और सोहार्द वने रहने पर प्रतिकूल प्रभाव डालने वाले कार्य करना.

295 A : विमर्शित एवं विदेशपूर्ण कार्य जो किसी वर्ग के विश्वासों का अपमान करने उसकी धार्मिक भावनाओं को आहत करने के आशय के लिए किया गया हो.

153 B : राष्ट्रीय अखंडता पर प्रतिकूल प्रभाव डालनेवाली लांछन.

540 : लोकशक्ति भंग करने को प्रोकोपित करने के साथ अपमान.

क्या है मामला

मुस्तक़ीम सिद्दिकी ने अपने फेसबुक एकाउंट में 14 जुलाई को लिखा कि

"झारखण्ड में आरएसएस, बीजेपी द्वार प्रोयजीत साम्प्रदायिकता के खिलाफ तथा झारखण्ड के मुख्यमंत्री रघुवर दास सीएनटी/एसपीटी एक्ट में कर रहे संसोधन में खिलाफ संघर्ष को तेज करने के लिए जल, जंगल, जमीन को बचाने के लिए, झारखण्ड के नवनिर्माण के लिए, झारखण्ड के नवनिर्माण के लिए संथाल प्रमंडल स्तर की एक मीटिंग 16 जून 2017 को गोड्डा में रखी गयी है. आप तमाम प्रगतिशील झारखण्ड के लोगों से अपील है कि मीटिंग में जरूर आये.

मीटिंग में शामिल होने के इच्छुक साथी अपना मोबाइल नंबर कमेंट बॉक्स या फिर मैसेज बॉक्स में दे सकते है."

बैठक में उपस्थित लोग

7 में एक अभियुक्त एवं जेएनयू के छात्र नेता बीरेंदर कुमार ने बताया कि मीटिंग मैं था. मेरा घर हंसडीहा, दुमका में है. जेएनयू दिल्ली से पीएचडी कर रहा हूँ. गोड्डा के सरकेदा के नीतीश आनंद, रंजीत कुमार (अम्बेडकर स्टूडेंट असोसियेशन) पोड़ैयाहाट के अनुराग, देवघर  जिले के मधुपुर थाना क्षेत्र के मुस्तक़ीम सिद्धिकी वह राजू खान (दोनों इंफाफ इंसाफ इंडिया से जुड़े है) उपस्थित थे.

पुलिस ने सातवाँ नाम जोड़ा है. मोहम्मद नौशाद खान का जो कि बताया जा रहा कि वे रांची के कडरू में रहते है. कौन है? इसपर बीरेंदर कुमार ने बताया कि नौशाद खान को मैं नहीं जानता. और न ही वह उस मीटिंग में शामिल था. तो कैसे डाला उनका नाम तो बीरेंदर कुमार ने बताया कि जब दो आदमी का लड़ाई होता है तो जो पहले पुलिस के पास जाता है. उसे पुलिस केस को मजबूत करने के लिए लड़ाई के साथ साथ मोबाइल चोरी, चेन छिनतई, पैसा लूटने का भी आरोप लगाया जाता है. ठीक उसी तरह से केस को मजबूत करने के लिए लिए नौशाद खान का नाम डाला गया है. जो कि बेबुनियाद है.

बीरेंदर कुमार ने आगे जोड़ा कोर्ट में यह मामला टिकने वाला नहीं है. हमलोग या कोई भी कही भी जो सरकार के कार्यकलापों का विरोध कर रहा है, सरकार उसे देखना नहीं चाहती है. उसे किसी तरह का झूठा आरोप लगा के आंदोलन के द्वारा उठ रही प्रतिरोध के स्वर को दबाने का काम कर रही है. हम लोग झारखण्ड में लगातार झारखण्डी जनता के पक्ष में जल जंगल जमीन के हक़ के लिए और रघुवर सरकार के द्वारा सीएनटी/एसपीटी एक्ट में हो रहे संसोधन का विरोध करने काम कर रहे है. और इसी सिलसिले में हामलोग 10 जुलाई को दुमका में एक झारखंडी चौपाल का आयोजन करने वाले थे. इसी सिलसिले में गोड्डा में तैयारी बैठक कर रहे थे. सरकार इससे घबराई हुई है. इसलिए मुकदमा के माध्यम से हमें रोकने का काम कर रही हैं. लेकिन हमलोग रुकने वाले नहीं है. और न ही डरने वाले है. इस केस से संघर्ष और तेज होगा.

मुस्तक़ीम सिद्दिक्की जो कि इंसाफ इंडिया से जुड़े है. इंसाफ इंडिया मुसलमानों के ऊपर हो रहे अत्याचार के खिलाफ काम कर रहे है.अखबारों में एवं गोड्डा थानेदार ने बताया कि उनका संपर्क आईएसआई से है. इसपर मुस्तक़ीम सिद्दिक्की ने बताया कि हमलोग हिंसा के खिलाफ न्याय एवं शांति के सद्भावना के लिए काम करते है. इससे सरकार एवं स्थानीय प्रशासन चिड़ी हुई है. और आईएसआई से संपर्क का मामला बिल्कुल निराधार है. हमारा संपर्क किसी से संपर्क नहीं है. हामलोग इंसाफ इंडिया के लिए काम करते है.

मुस्तक़ीम सिद्दिक्की ने बताया कि जहाँ परमिसन का बात है. तो हमने इनडोर मीटिंग किया था. और वह भी 6-7 लोगों के लिए किसके परमिसन लिया जाय?  आउटडोर मीटिंग जिसमे विधिविधान बिगड़ने का अंदेशा हो उसमे परमिशन लिया जाता है. और हमने कोई असंवैधानिक काम नहीं किया है. संविधान में तहत ही हम काम करते है.

तो बताते चले कि झारखंड में जो भी शांतिपूर्ण प्रतिरोध के स्वर उभर रहे है उसे पुलिस के बलपर डराने का काम कर रही है. रघुवर सरकार पुलिस के दमपर राज कर रही है. जनता के बीच खासकर ग्रामांचल में सरकार का पकड़ लगातार घट रहा है. हाल में जो सीएनटी/एसपीटी एक्ट में संसोधन का विरोध में सभा हुई थी उनके आयोजको के ऊपर भी केस किया गया. ताज्जुब और हंसने वाली बात और सरकार प्रशासन के कामों को समझने के लिए एक वाक्य बता दे उस सभा में आयोजकों के ऊपर तो केस हुआ ही साथ ही जो गाड़िया आयी थी उसपर भी केस हुआ. कई मोटर साइकिल के ऊपर भी केस हुआ और आरोप लगा कि उस मोटर साइकिल यानी एक मोटर साइकिल में चढ़कर 30-40 जन आये थे. इसे सरकार और प्रशासन के कार्य प्रणाली का मूल्यांकन किया जा सकता है. शासन और प्रशासन दोनों हवा हवाई में चल रहा है. खाना पूर्ति के लिए यह सरकार कुछ भी और किसी भी हद तक जा सकती है.