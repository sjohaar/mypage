---
layout: post
title: >
    डिमना के विस्थापित टाटा कंपनी से लोहा ले रहे है
author: दीपक रंजीत
section: रिपोर्ट
subsection:
primary: false
excerpt: >
    कुछ दिन पूर्व ओड़िसा पुलिस ने नियमगिरि सुरक्षा समिति से जुड़ी कुनी सिकाका को गिरफ्तार कर लिया तथा उसके ससुर तथा नियमगिरी सुरक्षा समिति के नेता श्री दधि पुसिका, दधि के पुत्र श्री जागिली तथा उसके कुछ पड़ोसियों को मीडिया के समक्ष 'आत्मसमर्पणकारी माओवादी' बताया...
image: tata.jpg
comments: true
share: true
priority: 5
tags: []
---

जिन्हें लगता है टाटा बहुत ईमानदार और परोपकारी कंपनी है, वे थोड़ा करेक्ट करे। टाटा कंपनी ने कंपनी की पानी के पूर्ति के लिए 12 गांवों की जमीन को डुबो के मिर्जाडीह में लगभग 80 साल पहले डिमना डैम का निर्माण किया। विस्थापितों के हिसाब से किसी को एक, तो  किसी को दो क़िस्त का पैसा मिला। जबकि मुआवजा तीन किस्तों में होने वाला था।

पहले डिमना डैम का पानी विस्थापित सिंचाई के लिए भी नहीं ले सकते थे। बाद के दिनों में आंदोलन के बलबूते टाटा ने अपना दवाब काम किया। विस्थापितों ने सिचाई के लिए पानी लेना आरम्भ किया।

बाद में उन चवस्थापितों ने डैम में मछली पालन आरम्भ किया। विस्थापितों की लगन को देखकर मत्स्य विभाग भी आगे आया और हर साल मछली का जीरा छोड़ने लगा, जिसे पकड़कर विस्थापित अपना गुजरा करने लगे। समय के साथ साथ चलने के लिए विस्थापितों ने 12 गांवों में 12 समूह बनाये। इसी के माध्यम से अब मछली पालन होता है।

मछलीपालन के नए तकनीक को अपनाते हुए चांडिल डैम में सफलता पूर्वक प्रयोग किये गये केज कल्चर को डिमना डैम में भी अपनाया और इसी से मछली की खेती करने लगे। इस केज कल्चर एवं पूरे मछली व्यवसाय से प्रत्यक्ष रूप से 12 समूह के लगभग 400 लोग एवं अप्रत्यक्ष रूप से सैकड़ों परिवार का आज जीवन यापन चल रहा है ।

टाटा ने जब देखा कि विस्थापित अब रोना धोना छोड़ मछली पालन के माध्यम से आर्थिक स्वाबलंबन की ओर बढ़ रहे हैं, तो उसने अपने अधिकारियों को भेजकर मछली पालन को तत्काल बंद करने का निर्देश दिया ओर कहाँ कि यह उनका व्यक्तिगत डैम है। विस्थापितों ने टाटा के इस रंगदारी को दरकिनार करते हुए मछली पालन को जारी रखने का विचार किया है। जरूरत पड़ी तो आंदोलन करने को भी तैयार है।

विस्थापितों के कड़क रवैये को देखते हुए टाटा ने मत्स्य विभाग को नोटिस जारी किया है। जबकि त्रिपक्षीय वार्ता के दौरान टाटा ने विस्थापितों के इस मांग को मौखिक रूप से माना था कि विस्थापित लोग डैम में मछली पालन कर सकते है। और यह भी कहा था कि इसे लिखित में नहीं दे सकता।

टाटा कहती है हम स्टील भी बनाते हैं इसका मतलब यह है कि हम पहले लोगों को वेबकूफ बनाते है। उसके बाद उनसे जमीन लेकर फुरसत मिला तो स्टील भी बनाते है।

टाटा के इस तरह के रवैये के खिलाफ विस्थापितों की एकजुटता ही जवाब है। आने वाले दिनों में संघर्ष के और तेज होने के आसार हैं.