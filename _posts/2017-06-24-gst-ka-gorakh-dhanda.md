---
layout: post
title: >
    जीएसटी का गोरखधंधा
author: jeetesh
section: मुद्दा
subsection:
primary: false
excerpt:
image: gst.jpg
comments: true
share: true
priority: 4
tags: []
---

भारत की अर्थव्यवस्था में नोटबंदी के बाद यह दूसरा बड़ा फैसला है जो अपने अंतिम परिणाम के तौर पर तमाम नाकारात्मक घटनाओं को अंजाम देगा.
जैसे,

1. सबलोग यह समझ रहे हैं की खरीद बिक्री पर टैक्स भले ही कूछ ऊपर नीचे हो जाये, टैक्स तय करने वाली और टैक्स लेने वाली एजंसियों की बाबुगीरी/दादागिरी बेतहाशा बढ़ने वाली है. ऐसा हो भी क्यों न, जब व्यापारी को महीने—महीने अपना खाता पत्तर टैक्स बाबू से वेरिफाइ कराना हो, तो एक तरफ़ व्यापारी पसीने पसीने और बाबू मालदार होते रहेंगे.  इसमे कहाँ कोई संदेह है?
ये सरकार अगर किसी भगवान का अवतार है और इस व्यवहारिकता को नहीँ होने देगी जो हम 70 साल से देख रहे हैं, तो मानने में देर मत कीजिये ये मोदीजी विष्णु के अवतार हैं. मैं तो उनका चरण पखारू.

2. GST से छोटे उद्योग धंधे निश्चय ही मैदान से बाहर होंगे. पर ये भले ही दीर्घकालिक market rationalization हो, लेकिन ये जो तात्कलिक बेरोज़गारी को उभारेगा, उसकी भरपाई असम्भव ही है.
ऐसा इसलिये की तब बड़ी कम्पनियाँ इतनी गलाकाट प्रतियोगिता करायेंगी की छोटी कम्पनियों के माल की लागत इन धंधों को बेमौत मारेगी.

3. टैक्स जब किसी वस्तु के मूल्य को प्रभावित करता है तो यह कैसे माना जाये की आज 6% से 4% के tax में आने वाली वस्तु की कीमत 2% कंपनी के द्वारा ही नहीँ बढा दी जायेगी? तो मंहगाई अपने ट्रेंड वाले स्वभाव से बढ़ने वाली है, और यही खतरा है. मंहगाई के आंकड़े खतरनाक नहीँ होते, ट्रेंड बहुत खतरनाक होता है.
आप कहेगें दो गुणा दो चार, वो कहेगा दो जोड़ दो चार. यानी आंकड़ों से भ्रम. ये जबरदस्ती की हथकंडे हैं जिसमे सात्ता ही जीतेगी.

4. GST से सबसे ज्यादा प्रभावित होगा केन्द्र द्वारा राज्यों को दिया जाने वाला अनुदान या योजनाओं के लिये आवंटन. ये तो सीधे फेड्रेलिज्म पर ही एक प्रहार है जो आगे जाकर संविधान को ही बदल सकता है.

तो, मंहगाई, मंदी, बेरोज़गारी ये सब बढ़ने वाली है.असल में जीएसटी भूमंडलीकरण के पहले का व्यायाम था, क्योंकि तब आयात कम थे. आज आयात को रोका नहीँ जा सकता.
गेँहू का समर्थन मूल्य 15 रुपये और 13 रुपये के आयातित गेँहु से बाजार पट गया, ये आठ महीने पहले की बात है. परिणाम 110 रुपये का 5 किलो का आटा आज 150 का हो गया. ये उथल पुथल क्यों ? ये सब कैलकुलेट कर के होता है.
आप सोंच रहे होंगे की फिर ये पाहुन(gst) क्यों आ रहे हैं?

ये आ रहे हैं अपनी economy में rationalization करने. लेकिन ये rationalization तो पूँजी और विदेशी कम्पनीयों के end से हो रहा है.

Rationalization मुख्य रुप से दो तरह का.

एक वो जो आपको मैदान से बाहर करेगा, क्योंकि आप समर्थवान नहीँ है, competitive नहीँ हैं.

दूसरा, ये बाहर से आनेवाली कंपनियों को साफ साफ बतायेगा की फलाँ चीज़ पर इतना tax है, तो इतनी लागत और इतनी कमाई.

मुझे कोई विश्वास दिलाये की जब make in india
का Plinth, बुनियाद ठोस रुपमें नहीँ है तो gst की इस सुविधापूर्ण गणित से बाहर की कम्पनियाँ भारतीय बाजार में माल और ज्यादा ठोकने के लिये उत्साहित होंगी की नहीँ?
यानि आयात बढेगा. तो, रोजगार डूबेगा की नहीँ?

अब एक ज़रूरी बात,

नीचे हमने कैटेगरीवाइज़ वस्तुओं को tax के हिँसाब से रखा है, मै सरकार से निवेदन कर रहा हूँ की gst पर सरकार को इतना ही विश्वास है तो आज के tax पर तमाम वस्तुओं की mrp प्रकाशित करे अखबार में और पुन: नवंबर महीने में इन्हीं वस्तुओं के बाजार के प्रचलित mrp को मिला कर देखले. 4-5% दाम बढ़त में न मिले तो, मैं गुलाम आप मालिक.

नोटबंदी पर मनमोहनजी की भविष्यवाणी (2% gdp गिरेगी) याद है आपको. जी वही मनमोहनजी जिसे इस सरकार ने raincoat पहना कर बाथरूम में धंसोर दिया. आज gdp 8% से  6% पर आई है.

कहीँ इस बात की चर्चा तक नहीँ है, चाहे मीडिया हो या विपक्ष. नोटबंदी के पहले के तिमाही (अक्टूबर- दिसम्बर 2016) के impact में जब gdp 8% आई तो इसे नोटबंदी की सफलता बताने वालो आज आप कहाँ हैं, इस 6% की gdp पर बोलने के लिये.
तो, हे तथ्यों को झुठ्लानेवालो... तुम्हे अब कौन सी लाज..
एक बात याद रखिये, gst पर एकॉनमी का बेड़ा पार अमिताभ बच्चन नहीँ करेगें, ये व्यापारी करेगें, नीतियां कराएंगी.

0% GST दर की वस्तुएं
गेहूं, चावल, दूसरे अनाज, आटा, मैदा, बेसन, चूड़ा, मूड़ी (मुरमुरे), खोई, ब्रेड, गुड़, दूध, दही, लस्सी, खुला पनीर, अंडे, मीट-मछली, शहद, ताजी फल-सब्जियां, प्रसाद, नमक, सेंधा/काला नमक, कुमकुम, बिंदी, सिंदूर, चूड़ियां, पान के पत्ते, गर्भनिरोधक, स्टांप पेपर, कोर्ट के कागजात, डाक विभाग के पोस्टकार्ड/लिफाफे, किताबें, स्लेट-पेंसिल, चॉक, समाचार पत्र-पत्रिकाएं, मैप, एटलस, ग्लोब, हैंडलूम, मिट्टी के बर्तन, खेती में इस्तेमाल होने वाले औजार, बीज, बिना ब्रांड के ऑर्गेनिक खाद, सभी तरह के गर्भनिरोधक, ब्लड, सुनने की मशीन।

5% GST दर की वस्तुएं
ब्रांडेड अनाज, ब्रांडेड आटा, ब्रांडेड शहद, चीनी, चाय, कॉफी, मिठाइयां, *खाद्य तेल,* स्किम्ड मिल्क पाउडर, बच्चों के मिल्क फूड, रस्क, पिज्जा ब्रेड, टोस्ट ब्रेड, पेस्ट्री मिक्स, प्रोसेस्ड/फ्रोजन फल-सब्जियां, पैकिंग वाला पनीर, ड्राई फिश, न्यूजप्रिंट, ब्रोशर, लीफलेट, राशन का केरोसिन, रसोई गैस, झाडू, क्रीम, *मसाले,* जूस, साबूदाना, जड़ी-बूटी, लौंग, दालचीनी, जायफल, जीवन रक्षक दवाएं, स्टेंट, ब्लड वैक्सीन, हेपेटाइटिस डायग्नोसिस किट, ड्रग फॉर्मूलेशन, क्रच, व्हीलचेयर, ट्रायसाइकिल, लाइफबोट, हैंडपंप और उसके पार्ट्स, सोलर वाटर हीटर, रिन्यूएबल एनर्जी डिवाइस, ईंट, मिट्टी के टाइल्स, साइकिल-रिक्शा के टायर, कोयला, लिग्नाइट, कोक, कोल गैस, सभी ओर (अयस्क) और कंसेंट्रेट, राशन का केरोसिन, रसोई गैस।

12% GST दर की वस्तुएं
नमकीन, भुजिया, *बटर ऑयल, घी*, मोबाइल फोन, ड्राई फ्रूट, फ्रूट और वेजिटेबल जूस, सोया मिल्क जूस और दूध युक्त ड्रिंक्स, प्रोसेस्ड/फ्रोजन मीट-मछली, अगरबत्ती, कैंडल, आयुर्वेदिक-यूनानी-सिद्धा-होम्यो दवाएं, गॉज, बैंडेज, प्लास्टर, ऑर्थोपेडिक उपकरण, टूथ पाउडर, सिलाई मशीन और इसकी सुई, बायो गैस, एक्सरसाइज बुक, क्राफ्ट पेपर, पेपर बॉक्स, बच्चों की ड्रॉइंग और कलर बुक, प्रिंटेड कार्ड, चश्मे का लेंस, पेंसिल शार्पनर, छुरी, कॉयर मैट्रेस, एलईडी लाइट, किचन और टॉयलेट के सेरेमिक आइटम, स्टील, तांबे और एल्यूमीनियम के बर्तन, इलेक्ट्रिक वाहन, साइकिल और पार्ट्स, खेल के सामान, खिलौने वाली साइकिल, कार और स्कूटर, आर्ट वर्क, मार्बल/ग्रेनाइट ब्लॉक, छाता, वाकिंग स्टिक, फ्लाईएश की ईंटें, कंघी, पेंसिल, क्रेयॉन।

18% GST दर की वस्तुएं
हेयर ऑयल, साबुन, टूथपेस्ट, कॉर्न फ्लेक्स, पेस्ट्री, केक, जैम-जेली, आइसक्रीम, इंस्टैंट फूड, शुगर कन्फेक्शनरी, फूड मिक्स, सॉफ्ट ड्रिंक्स कंसेंट्रेट, डायबेटिक फूड, निकोटिन गम, मिनरल वॉटर, हेयर ऑयल, साबुन, टूथपेस्ट, कॉयर मैट्रेस, कॉटन पिलो, रजिस्टर, अकाउंट बुक, नोटबुक, इरेजर, फाउंटेन पेन, नैपकिन, टिश्यू पेपर, टॉयलेट पेपर, कैमरा, स्पीकर, प्लास्टिक प्रोडक्ट, हेलमेट, कैन, पाइप, शीट, कीटनाशक, रिफ्रैक्टरी सीमेंट, बायोडीजल, प्लास्टिक के ट्यूब, पाइप और घरेलू सामान, सेरेमिक-पोर्सिलेन-चाइना से बनी घरेलू चीजें, कांच की बोतल-जार-बर्तन, स्टील के ट-बार-एंगल-ट्यूब-पाइप-नट-बोल्ट, एलपीजी स्टोव, इलेक्ट्रिक मोटर और जेनरेटर, ऑप्टिकल फाइबर, चश्मे का फ्रेम, गॉगल्स, विकलांगों की कार।

28% GST दर की वस्तुएं
कस्टर्ड पाउडर, इंस्टैंट कॉफी, चॉकलेट, परफ्यूम, शैंपू, ब्यूटी या मेकअप के सामान, डियोड्रेंट, हेयर डाइ/क्रीम, पाउडर, स्किन केयर प्रोडक्ट, सनस्क्रीन लोशन, मैनिक्योर/पैडीक्योर प्रोडक्ट, शेविंग क्रीम, रेजर, आफ्टरशेव, लिक्विड सोप, डिटरजेंट, एल्युमीनियम फ्वायल, टीवी, फ्रिज, वाशिंग मशीन, वैक्यूम क्लीनर, डिश वाशर, इलेक्ट्रिक हीटर, इलेक्ट्रिक हॉट प्लेट, प्रिंटर, फोटो कॉपी और फैक्स मशीन, लेदर प्रोडक्ट, विग, घड़ियां, वीडियो गेम कंसोल, सीमेंट, पेंट-वार्निश, पुट्टी, प्लाई बोर्ड, मार्बल/ग्रेनाइट (ब्लॉक नहीं), प्लास्टर, माइका, स्टील पाइप, टाइल्स और सेरामिक्स प्रोडक्ट, प्लास्टिक की फ्लोर कवरिंग और बाथ फिटिंग्स, कार-बस-ट्रक के ट्यूब-टायर, लैंप, लाइट फिटिंग्स, एल्युमिनियम के डोर-विंडो फ्रेम, इनसुलेटेड वायर-केबल।