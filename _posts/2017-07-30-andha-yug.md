---
layout: post
title: >
    अंधायुग का एक अंश पाठ
author: धर्मवीर भारती
section: कविता
subsection:
primary: true
excerpt: ...
image: andhayug.jpeg
comments: true
share: true
priority: 5
tags: []
---

*टुकड़े—टुकड़े हो बिखर चुकी मर्यादा*

*उसको दोनों पक्षों ने ही तोड़ा है*

*पाण्डव ने कुछ कम कौरव ने कुछ ज्यादा*

*यह रक्तपात अब कब समाप्त होना है*

*यह अजब युद्ध है नहीं किसी की भी जय*

*दोनों पक्षों को खोना ही खोना है*

*अन्धों से शोभित था युग का सिंहासन*

*दोनों पक्षों में विवेक ही हारा*

*दोनों पक्षों में जीता अंधापन*

*भय का अंधापन, ममता का अंधापन*

*अधिकारों का अंधापन जीत गया*

*जो कुछ सुंदर था,शुभ था, कोमलतम था*

*वह हार गया...द्वापर युग बीत गया*