---
layout: post
title: >
    हाथरस बलात्कार कांड - नीतीश कुमार चुप्पी तोड़ो
author: 
section: रपट
subsection:
primary: true
excerpt: >
    लोकतांत्रिक जन पहल के बैनर तले आज सैकड़ों की संख्या में नागरिकों ने जिसमें बड़ी संख्या में महिलाएं शामिल थीं, उत्तर प्रदेश के हाथरस, बलरामपुर और भदोई में दलित युवतियों के साथ बलात्कार व हत्या के विरोध में  डाकबंगला चौराहा पर प्रदर्शन किया गया और योगी सरकार को तुरंत बर्खास्त करने की मांग की गई।
image: ank127-4.jpg
comments: true
share: true
priority: 4
issue: 127
tags: [hathras]
---

लोकतांत्रिक जन पहल के बैनर तले आज सैकड़ों की संख्या में नागरिकों ने जिसमें बड़ी संख्या में महिलाएं शामिल थीं , उत्तर प्रदेश के हाथरस, बलरामपुर और भदोई में दलित युवतियों के साथ बलात्कार व हत्या के विरोध में  डाकबंगला चौराहा पर प्रदर्शन किया गया और योगी सरकार को तुरंत बर्खास्त करने की मांग की गई।

प्रदर्शन स्थल से जारी बयान में कहा गया है कि हिन्दू सभ्यता-संस्कृति की ठेकेदारीवाली राजनीति करने वाली  भाजपा की उत्तर प्रदेश में योगी सरकार कुसंस्कृति, बर्बरता और बेशर्मी की सारी हदे पार कर हाथरस में एक दलित युवती के बलात्कारियों- हत्यारों को बचाने में लगी है, यह जगजाहिर हो चुका है।

उल्लेखनीय है कि पीड़िता की लाश को परिवार को न दे कर बिना पोस्टमार्टम के योगी सरकार के इशारे पर पुलिस ने हिंन्दु परंपरा के विरुद्ध देर रात को बेहद असम्मानजनक तरीके से आनन-फानन में जला दिया गया।

इस घटना ने यह साबित किया है कि योगी सरकार संविधान, कानून और मानवाधिकार की रक्षा में पूरी तरह विफल रही है।

पीड़िता के परिवार को योगी सरकार के द्वारा बंधक बनाना और महिला सामाजिक कार्यकर्ता सहित किसी भी राजनीतिक- सामाजिक नेताओं, कार्यकर्ताओं और मीडिया के लोगों को उनसे मिलने से  पुलिस के बल पर ज़बरन रोकना और पुलिस द्वारा सबो के साथ बदसुलुकी,  महिला पत्रकारों से हाथापाई , यह साबित करता है कि यह सब मुख्यमंत्री श्री योगी के इशारे पर हो रहा है। योगी सरकार आमजनता का विश्वास खो चुकी है।

इसलिए लोकतांत्रिक जन पहल की मांग है कि योगी सरकार को तुरंत बर्खास्त किया जाय।
हाथरस और  बलरामपुर में दलित  युवतियों के साथ बलात्कार व हत्या तथा भदोई में नाबालिग दलित लड़की से बलात्कार की घटनाओं ने एक बार फिर से साबित किया है कि भाजपा का चरित्र सामंती, ब्राह्मणवादी और दलित विरोधी है

लोकतांत्रिक जन पहल ने पूरी घटनाओं पर मुख्यमंत्री श्री नीतीश कुमार की चुप्पी की कड़ी निंदा करते हुए कहा कि कुर्सी के लालच में उनका चारित्रिक पतन किस हद तक हो चुका है, यह अब किसी से छुपा नहीं है।

प्रदर्शन के दौरान लोग हाथों में नारों की तख्तियां लिए हुए थे-  हाथरस के डी एम- एस पी को बर्खास्त करो, नीतीश कुमार चुप्पी तोड़ो, सरकार-प्रशासन-अपराधी गठजोड़ नहीं चलेगा नहीं चलेगा, पुलिस नहीं सरकारी गुंडा है योगी सरकार का हथकंडा है, कानून के शासन की जुमलाबाजी नहीं चलेगी नहीं चलेगी, बलात्कारियों के सरगना योगी सरकार को बर्खास्त करो, पेट्रोल डालकर आग लगा दी वाह ये योगी वाह ये मोदी, मनीषा हम शर्मिंदा हैं तेरे क़ातिल जिंदा हैं, हम महिलाओं का है नारा न्याय सुरक्षा हक हमारा, अत्याचार नहीं सहेंगे बलात्कार के खिलाफ लड़ेंगे, औरत वंचित और मजदूर नहीं रहेंगे अब मजबूर।

प्रर्दशन में शामिल प्रमुख लोगों में कंचन बाला, सुधा वर्गीज, लीमा रोज, सेरीना, सोनी, माला दास एडवोकेट, दीपिका, फ्लोरिन, अख्तरी बेगम, मंजु डुंगडुंग, ममता आनंद, आसमां खान, बिंदु कुमारी, बेबी कुमारी एडवोकेट,  अरसिता, वन्दना, जोस के, प्रदीप प्रियदर्शी, अशोक कुमार एडवोकेट, मणिलाल एडवोकेट, निर्मल चंद्र, अनुपम प्रियदर्शी, शैलेन्द्र प्रताप एडवोकेट, अंजुम बारी एडवोकेट, आजम, मनहर कृष्ण अतु यहल, प्रवीण मधु, अशोक कुमार और राजीव शामिल थे।
