---
layout: post
title: "प्रेम जो पलाश बन जंगल में खिलता है"
author: binod
section: "वैलेंटाइन डे"
subsection:
excerpt: "‘..प्रेम, उद्दात्त प्रेम. जब हमारा हाथ प्रेयषी की छाती से छू कर कांप जाये ..जैसे सहम गया हो..’ ये पंक्तियां लगभग दो सौ वर्ष पहले लिखे रूसी उपन्यास ‘अग्नि दीक्षा’ का है जो मैं ने अपनी किशोरावस्था में पढी थी, लेकिन जो मेरे जेहन में अब तक बसा हुआ है. वह उद्दात्त प्रेम अब कहां?"
primary: true
image: palaash2.jpg
image_caption: ""
comments: true
share: true
tags: []
---

‘..प्रेम, उद्दात्त प्रेम. जब हमारा हाथ प्रेयषी की छाती से छू कर कांप जाये ..जैसे सहम गया हो..’ ये पंक्तियां लगभग दो सौ वर्ष पहले लिखे रूसी उपन्यास ‘अग्नि दीक्षा’ का है जो मैं ने अपनी किशोरावस्था में पढी थी, लेकिन जो मेरे जेहन में अब तक बसा हुआ है. वह उद्दात्त प्रेम अब कहां? इस बाजारवादी युग में इस तरह की कोमल भावनो के लिए जगह नहीं. रुपहले पर्दे पर, विज्ञापनों की दुनियां में, इंटरनेट पर, हमने स्त्री शरीर को इस कदर बेपर्दा किया है कि अब साबूत स्त्री को देख कर भी कंपकंपी नहीं होती. प्रेम और सेक्स के नाम पर एक भोथड़ी- क्रूर किस्म की असंवेदना ने जन्म लिया है जो स्त्री शरीर में पत्थर भर कर भी संतुष्ट नहीं होता. वैसे, में हम वेलेंटाईन डे को किस तरह से देखें?
मुख्तसर में हम प्रेम पर कुछ चर्चा कर बस करेंगे. रस सिद्धांत में प्रेम भी एक शाश्वत, सार्वभौमिक भाव है. लेकिन हमारे हिसाब से जमाने के साथ, तकनीकी विकास के बदली सामाजिक आर्थिक राजनीतिक व्यवस्था में प्रेम भी बदलता रहा है. हम प्रेम को सेक्स से अलग कर नहीं देख सकते. कविता और साहित्य में ही उसके वायवी रूप के दर्शन होते हैं. लेकिन सीता को पहली बार देख कर, उनके सौंदर्य को देख कर राम की भुजायंे ही फड़की थी, माथे पर श्वेद कण ही छलक आये थे. ‘अभिज्ञानशाकुंतलम’ का दुष्यंत पहली बार ऋषि आश्रम में शकुंतला को देख कर काम भावना का ही शिकार हुआ था. हम उसे प्रेम ही कहते हैं. थोड़े भोथरे शब्दों में कहें तो सांढ़ को बधिया बना कर यदि हम बैल बना देते हैं तो वह प्रेम के काबिल नहीं रह जाता.
यानी, स्त्री-पुरुष के प्रेम को हम सेक्स से अलग कर नहीं देख सकते. विपरीत सेक्स के बीच आकर्षण ही प्रेम है. उस आकर्षण से उत्पन्न उद्यीपन ही प्रेम है. लेकिन सामंती युग में जब स्त्री घर की चाहरदिवारी में कैद कर दी गई, पर्दे से ढंक दी गई तो उस वायवी प्रेम का अविर्भाव हुआ जिसमें स्त्री को अपनी कल्पना में ही देख पुरुष प्रेम करने लगता है. साहित्य में पृत्वीराज रासो और रानी पद्मावती की कहानियां, जहां दर्पण में ही रूप को देख कर प्रेमी प्रेमासक्त होने लगे. फिर आया साहित्य के क्षेत्र में छायावाद का युग और प्रेम का वह उदात्त रूप सामने आया जिसकी अभिव्यक्ति ‘उसने कहा था’ जैसी कहानी में हुआ, जिसमें प्रेमी अपनी किशोरावस्था की प्रेमिका के पति को बचाने के लिए अपने प्राणों का उत्सर्ग कर देता है. उपन्यासों में हम उस प्रेम को धर्मवीर भारती के ‘गुनाहो के देवता’ में देख सकते हैं. ‘देवदास’ उसी प्रेम का प्रतिनिधि चरित्र है. हालांकि धर्मवीर भारती ने ही अपने उपन्यास ‘सूरज का सातवां घोड़ा’ में प्रेम को यथार्थ के कठोर धरातल पर कसा.
लेकिन आज हम निर्मम पूंजीवाद के युग में हैं. पूंजीवाद के शुरुआती दौर ने जिस व्यक्तिगत स्वतंत्रता का आगाज किया था, आज बाजारवाद के गिरफ्त में है. प्रेमी प्रेमिका को प्रसंन्न करने के लिए और पे्रमिका प्रेमी को वशीभूत करने के लिए अतिरिक्त रूप से सजता-संवरता है, मंहगे परफ्यूम खरीदता है और एक दूसरे को उपहार में कुछ न कुछ देता है. प्रेम का यह रूप बाजार के अनुकूल है और इसलिए अखवार के पन्नों पर, फ्लिपकार्ट, स्नैपडील, ऐमेजोन के मार्फत आपके हमारे कंप्यूटर, मोबाईल फोन पर खूब चमकता और परवान चढता है. लेकिन क्या वास्तव में वह प्रेम है?
असल प्रेम तो वह है जो इस बाजारवादी युग में भी सहज, नैसर्गिक पलाश के फूल बन खिलता है.