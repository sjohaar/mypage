---
layout: post
title: >
    शराब पिलाने की सरकारी ज़िद का विरोध
author:
section: रिपोर्ट
subsection:
primary: true
excerpt:
image: patamda.jpg
comments: true
share: true
priority: 6
tags: []
---

दिनांक 10 अगस्त 17 को पूर्वी सिंहभूम के पटमदा-बोड़ाम प्रखंड के कई ग्राम सभा के ग्राम प्रधान, गांव के प्रतिनिधि, जिला परिषद मुखिया एवं उत्पाद विभाग के उत्पाद निरीक्षक अजय कुमार की उपस्थिति में एक बैठक हुई जिसकी अध्यक्षता बांगुडदा पंचायत के बाँधडीह गांव के ग्राम प्रधान रंजीत सिंह ने की. बैठक झारखंड सरकार द्वारा खुलवाए जा रहे शराब विकास केंद्र के संबंध में थी. ज्ञात हो कि झारखंड सरकार राजस्व में बढ़ोत्तरी के लिए अब शराब बेचेने का निर्णय लिया है जिसके तहत शहरों एवं ग्रामांचल में शराब की दुकानें खुलवा रही है. शहरों में शराब दुकानें तो बड़े आराम से खुल रही है, परन्तु पूर्वी सिंहभूम के पटमदा एवं बोड़ाम में आकर सरकार के शराब विकास केंद्र का चक्का जाम हो गया है.

जब पटमदा-बोड़ाम के लोगों ने अपने इलाके में शराब की दुकाने खुलने नहीं दिया, तो सरकार के उत्पादन विभाग ने ग्राम सभा की अनुमति से लोगों को बैठक में बुला कर अपनी बात रखी. उत्पादन विभाग के पदाधिकारी का कहना था कि जब इलाके में देशी शराब बिक ही रहा है, तो तब आपलोग विदेशी शराब क्यों नहीं बिकने दे रहे है? उन्होंने कहां कि हमलोगों ने संबंधित विभाग के समक्ष यह रिपोर्ट भेज दिया है कि अभी पूर्वी सिंहभूम जिले में ऑलरेडी चालीस दुकानें चल रही हैं. लेकिन वास्तविकता में पटमदा एवं बोड़ाम में दुकाने चल ही नहीं रही है, जिसे आपलोगों ने रोक रखा है. तो हामलोग विभाग को क्या जवाब देंगे? उन्होंने अनुरोध किया कि आपलोग एक बार शराब दुकान खुलने दीजिये, उसके बाद इसकी शिकायत कीजिये. उधर से जैसा आदेश होगा, नही तो हामलोग उसे बंद करवा देंगे.

मौके पर उपस्थित महिलाओं ने कहां कि हमलोगों ने अपने ही गांववालों से लड़ झगड़ के देशी शराब को बंद करवाया है. जब इलाके के सभी शराब दुकानों को हमने अपनी एकजुटता है बंद करवा दिया है, तब सरकार शराब का व्यापार करने आयी है. यह काफी निंदनीय है. उन्होंने आगे कहाँ कि यदि सरकार लोगों को शराब पिलाने के लिए इतनी ही लालायित है, तो क्यों नहीं इसे राशन दुकानों के हवाले कर देती है. जैसे हमलोग चावल, केरोशिन लेते है, ठीक वैसे ही वहां से शराब भी ले लेंगे.

अंत मे सर्व सम्मति से यह फैसला हुआ कि किसी भी कीमत पर हमलोग शराब विकास केंद्र को खुलने नहीं देंगे.