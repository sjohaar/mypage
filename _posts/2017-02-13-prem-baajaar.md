---
layout: post
title: "प्रेम, बाजार और वेलेंटाईन"
author: madhukar
section: "वैलेंटाइन डे"
subsection:
excerpt: ""
primary: false
image: baajaar.jpg
image_caption: ""
comments: true
share: true
tags: []
---

भू मंडलीकरण के बाद बहुत सारे नये डे का जन्म हुआ. उसमें एक वेलेंटाइन डे भी है. भू मंडलीकरण से बाजार विकसित हुआ और बाजार ने सब चीजों को, यहां तक कि संवेदना और एहसास को भी बिकाउ माल बना दिया. समाज में भांति-भांति के विचार हैं. इनके कुछ विचारकों को वेलंेटाईन डे पाप लगता है और उस पाप के खिलाफ दारोगा के साथ स्वयं जज भी बन जाते हैं और सजा देने निकल पड़ते हैं. पूरी मानव सभ्यता ही प्रेम पर आधारित है. आदम और हव्वा के बीच यदि प्रेम नहीं होता, तो मानव सभ्यता नहीं होती. कृष्णलीला और रासलीला में मगन होने वाले ये बजरंगीभाई जान प्रेम करने वाले जोड़ों को खदेड़ते हैं, पीटते हैं. इस क्रम में जितना मौका मिलता है, लड़की के अंगों को छूते भी हैं. सरकारी पुलिस और अफसर तमाशा देखते हैं. भारत में ही कहा गया है कि प्रेम न बाड़ी उपजे, प्रेम न हाट बिकाय, राजा प्रजा जेही रूचे, शीश देही ले जाये.
राम के प्रेम में सीता राजमहल छोड़ कर चैदह साल के लिए राम के साथ बनवास चली गई. राधा-कृष्ण का प्रेम तो सामाजिक परंपराओं और नियमों के बिल्कुल खिलाफ था. राधा एक विवाहिता स्त्री थी और कृष्ण उम्र में बहुत छोटे थे, फिर भी दोनों ने प्रेम किया. दुनियां में शायद हिंदू देवताओं/अवतारों में से सबसे अधिक पूजा किसी की होती है, तो वो कृष्ण हैं. प्रेम की पराकाष्ठा यह कि दोनों एक दूसरे के बगैर अधूरे रहे, इसलिए कृष्ण राधेकृष्ण हो गये. महाभारत में एक प्रसंग है- ऋषि दुर्वासा ने वत्र लिया था. जिस सुबह व्रत का उपस्थापन या पालन होना था, उस समय गोपियां थाल लेकर पहुंची, तो यमुना में बाढ आई हुई थी. गापियां जा नहीं सकती थीं. दुर्वासा के क्रोध से भयभीत गापियों ने कृष्ण से मदद मांगी. कृष्ण ने कहा-जाओ, यमुना से कहो कि कृष्ण केवल राधा से प्रेम करता है, अगर यह सच है, तो हे यमुना, दुर्वासा के पास जाने का रास्ता दे दो. गापियां हंसने लगीं. कहा- छप्पन कोटि गोपियों के संग रास रचाते हो और बोलते हो कि अगर कृष्ण केवल राधा से प्रेम करता है, तो इससे बड़ा असत्य और क्या होता है. कृष्ण ने कहा, जाओ आजमा कर देखो. गोपियों ने आजमाया, यमुना से कहा और यमुना ने रास्ता दे दिया. इस कथा के आगे भी कथा है, लेकिन फिलहाल इतना ही.
गालिब ने कहा- इश्क वो आग का दरिया है गालिब, जिसमें डूब कर जाना है, तब पार उतरना है. यानी, प्रेम, अनुभूति और एहसास है, बाजार नहीं है. लेकिन हमारा तो हर कुछ बाजार है, चाहे वह पूजा हो या शादी, जन्म दिन हो या मरण दिन. तो अगर प्यार के नाम पर बच्चे वेलेंटाईन डे मना रहे हैं, तो उन्हें भगाने या मारने पीटने की जरूरत क्यों आन पड़ी? शायद इसलिए कि ये बजरंगीभाई जान भी उसी व्यापार का हिस्सा हंै. मैं वेलंेटाईन डे का समर्थक नहीं हूं, लेकिन प्रेम के बगैर यह धरा टिक ही नहीं सकती, ऐसा मानता हूं. बाजार और बच्चे वेलेेंटाईन डे खेलें तो खेलने दंे, शायद इसी बहाने प्रेम परवान चढे.
नीलिमा सिन्हा लिखती हैं-
जरूरी है
निहायत जरूरी है
इस माहौल में
प्रेम गाथाओं का लिखा जाना.
तो सुनो,
प्रेम एक सम्राट है, जो ठोकर पर रखता है तख्तोताज
प्रेम ईश्वर है जो नहीं समाता जाति और धर्म की हदों में
प्रेम व्यवस्था है जो बंधता नहीं, बांधता है अपने नियमों में
प्रेम पराक्रम है, जो लांघता है पंच कोस और देता है अभय.
प्रेम प्रकृति है जो पूरी करता है सबकी जरूरतंे
किंतु किसी एक के भी लालच के सामने कंगाल है
प्रे्रेम विराट है जिसमें सब समाते हैं
किंतु किसी को निगलता नहीं प्रेम
प्रेम बावन है जो प्रतीक्षा-विरह-मिलन के ढाई चरणों में
नाप जाता है सारा ब्रह्मांड..