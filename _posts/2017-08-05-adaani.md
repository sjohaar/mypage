---
layout: post
title: >
    अदानी के प्लांट का विरोध होगा
author: deepak
section: रिपोर्ट
subsection:
primary: true
excerpt:
image: adani.jpg
comments: true
share: true
priority: 5
tags: []
---

अपने नापाक मंसूबों को पूरा करने और कारपेट के प्रति अपनी वाफादारी दिखाने का सिलसिला झारखंड में रघुवर दास की सरकार ने शुरु कर दिया है. सीएनटी, एसपीटी एक्ट में किये गये संशोधनों को तो वापस ले लिया गया, लेकिन पेसा कानून की मूल भावना - कोई भी परियोजना शुरु करने के पहले उस क्षेत्र की जनता और ग्राम सभा की सहमति से खिलवाड़ करने का सिलसिला जारी है. गोड्डा में अदानी के पावर प्लांट के विरोध को दरकिनार कर केंद्र सरकार के पर्यावरण विभाग ने इस प्रोजेक्ट को हरी झंडी दे दी. अब जमीन अधिग्रहण की प्रक्रिया शुरु होने वाली है जिसके लिए मुआवजे की पहली किस्त 56 करोड़ और पुनर्वास के लिए 70.15 की राशि जिला प्रशासन को दे दी गई है. इस प्रोजेक्ट के लिए कुल 917 एकड़ जमीन का अधिग्रहण होना है.

लेकिन उस क्षेत्र की जनता क्या कहती है?

मोतिया के सामाजिक कार्यकर्ता चिंतामणि भाई ने बताया कि अखबारों से पता चल रहा है कि अदानी का पावर प्लांट बनने का रास्ता बिल्कुल साफ हो गया है. लेकिन जमीनी हकीकत इसके बिल्कुल उल्टा है.

अदानी ने जनता के विरोध को देखते हुए अपने 1600 मेगावाट के पावर प्लांट को प्रथम चरण में सिर्फ 800 मेगावाट क्षमता का बनाने की घोषणा की है.

अब जानते है कि यह जो 917 एकड़ जमीन किसकी है? इस जमीन का एक बड़ा हिस्सा, लगभग 400 एकड़ दो समाज के हाथों में है. एक तो झा और दूसरा है मंडल. इन दोनों समाज के आय का मुख्य स्रोत कृषि नहीं है. इनके कुछ लोग गोड्डा के सरकारी विभाग में शिक्षा एवं स्वास्थ्य के क्षेत्र में है. कुछ लोग मेट्रो सिटी में काम धंधा करते है. बचे हुए लोग कृषि पर आश्रित है. वह भी डायरेक्ट नहीं. साफ साफ कहां जाए तो इनके जमीन भूमिहीन लोग बटाई में लेकर खेती करते हंै. अदानी के पावर प्लांट के प्रस्ताव पर सबसे ज्यादा खुशी इन्ही लोगों को हुई. और इन्ही की खुशी के आगे दब जाते हैं 517 एकड़ जमीन के मालिक. क्योंकि उनका संपर्क जिला से लेकर राज्य तक, अदानी से लेकर रघुवर तक और अखबार से लेकर हर जगह है. और इन्ही की सहमति को बाकी लोगों की सहमति मान ली जाती है.

वैसे, अब सुनने में आ रहा है कि अब यह दोनों समाज के लोग भी जमीन देने के लिए तैयार नहीं. वे इसलिए तैयार हुए थे कि अदानी ने इनलोगों से वादा किया है था कि एक एकड़ जमीन की कीमत सरकारी रेट के चार गुना वे देंगे. तो इस हिसाब से यदि देखा जाए तो एक एकड़ जमीन की सरकारी कीमत 1227600 रु होती है. इसे यदि 4 से गुना करते है तो एक एकड़ का रेट 4910400 रु होता है. यानि, लगभग पचास लाख. ताजा अखबारों के अनुसार मोतिया के समाजसेवी अशोक चैधारी की अध्यक्षता में झा एवं मंडल समाज के लोगों का एक बैठक हुई जिसके बाद उन्होंने कहा है कि अदानी अपने वादा निभाये. इस तरह के वयान से अडानी एवं झा-मंडल समाज के लोगों में आपसी सामंजस्य ठीक नहीं है. लोगों को तीव्रता से यह एहसास होने लगा है कि अदानी ने अपना ठगी रूप दिखाना आरंभ कर दिया है.

अदानी ने जनता के विरोध को देखते हुए अपने 1600 मेगावाट के पावर प्लांट के प्रथम चरण में सिर्फ 800 ही लगाने का प्रस्ताव रखा है. देखिये आगे-आगे होता है क्या.