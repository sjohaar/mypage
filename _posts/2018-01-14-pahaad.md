---
layout: post
title: >
    पहाड़ बचाने की पहल
author: binod
section: रिपोर्ट
subsection:
primary: true
excerpt: >
    भाजपा सरकार के लिए जल, जंगल, जमीन, पहाड़, नदिया, सब कुछ उपभोक्ता माल है जिसे बेचना और धन्ना सेठों-कारपोरेट की झोली में डालना उनका प्रमुख काम है. और यह काम वह आदिवासियों के उत्थान के नाम पर, विकास के नाम पर कर रही है. लेकिन आदिवासी समाज अब इस बात को समझने लगा है और अपने परंपरागत तरीके से इसका विरोध करने लगा है.
image: save_mountains.JPG
comments: true
share: true
priority: 1
issue: 47
tags: []
---

भाजपा सरकार के लिए जल, जंगल, जमीन, पहाड़, नदिया, सब कुछ उपभोक्ता माल है जिसे बेचना और धन्ना सेठों-कारपोरेट की झोली में डालना उनका प्रमुख काम है. और यह काम वह आदिवासियों के उत्थान के नाम पर, विकास के नाम पर कर रही है. लेकिन आदिवासी समाज अब इस बात को समझने लगा है और अपने परंपरागत तरीके से इसका विरोध करने लगा है. ताजा प्रकरण मुख्यमंत्री आवास के करीब के ही कांके डैम के पास की है, जहां एक पहाड़ी पर पूजा-अर्चना और जतरा शुरु कर उस क्षेत्र की जनता ने सरकार को एक तरह से चेतावनी दी है कि वह अपने नापाक हरकतों से बाज आये.

कांके डैम के आस पास उरांव आदिवासियों की अनेकानेक बस्तियां हैं और उसके आसपास के तमान प्राकृतिक संसाधनों-पहाड़, नदी, विस्तृत भूखंड आदि का इस्तेमाल उन बस्तियों के लोग करते थे. चार दशक पहले वहां पतली से बहती नदी को बांध कर डैम बना दिया गया और उस पानी का इस्तेमाल सीसीएल की आवासीय कालनी और आसपास विकसित होने वाला रिहायशी शहरी इलका करता है. कुछ वर्षपूर्व डैम के करीब की पहाड़ी को घेर कर उस पर राॅक गार्डेड बनाकर किसी धन्ना सेठ को लीज पर दे दिया गया. उस राॅक गार्डेन के परिसर में ही एक सभागार व होटल बन गया है. उसके एक दिन का किराया ही सवा लाख रुपये है.

अब पिछले कुछ दिनों से एक निचली पहाड़ी पर अरबन हाट बनाया जा रहा है. इसके लिए पहाड़ को एक तरह से नष्ट कर दिया गया. अब हाट का नाम तो ‘अरबन हाट’ है, लेकिन जाहिर है, उसकी दुकानें बहिरागतों को ही एलाट हो जायेगीं. यानी, जिस प्राकृतिक संसाधन का इस्तेमाल इस क्षेत्र की आदिवासी आबादी निर्वाध रुप से करती थी, वह उनसे किसी न किसी बहाने छीनी जा रही है. आसपास की जमीन तो दलालों की मदद से बिक ही रही है और खेत रिहायशी कालनियों में बदल रहे हैं, वहीं, आदिवासियों की निजता भी दिनों दिन छिनती जा रही है. अब वे अपने ही इलाके में मुक्त हो कर विचरण नहीं कर सकते.

इन परिस्थितियों से परेशान कांके डैम के आस पास के इलाके के आदिवासियों ने 14 जनवरी को मकर संक्रांति के अवसर ठीक निर्माणाधीन अरबन हाट के बगल के पहाड़ी पर जतरा का आयोजन. परांपरागत तरीके से बलि और पूजा अर्चना की गई और दिन भर नृत्य-गीत चलता रहा.

दरअसल, यह सिर्फ अपनी अस्मिता और पहचान को बचाने की कोशिश नहीं, बल्कि पर्यावरण को बचाने की भी कोशिश है. देखना है, रघुवर सरकार इसे किस रूप में लेती है.