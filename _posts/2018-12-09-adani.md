---
layout: post
title: >
    गोड्डा में अडाणी का आतंक
author: cc
section: रिपोर्ट
subsection:
primary: true
excerpt: >
    आपको याद होगा 31 अगस्त, 2018 को अर्थमूविंग उपकरण के साथ अडाणी के लोग गोड्डा के एक संथाल गांव माली पहुंचे थे और एक खेत के मूल्यवान ताड़ के पेड़ों को उखाड़ना और धान के खेतों को रौंदना शुरु कर दिया था. खेतों में धान कुछ दिन पहले ही लगाए गए थे.
image: godda.jpg
comments: true
share: true
priority: 2
issue: 83
tags: []
---

आपको याद होगा 31 अगस्त, 2018 को अर्थमूविंग उपकरण के साथ अडाणी के लोग गोड्डा के एक संथाल गांव माली पहुंचे थे और एक खेत के मूल्यवान ताड़ के पेड़ों को उखाड़ना और धान के खेतों को रौंदना शुरु कर दिया था. खेतों में धान कुछ दिन पहले ही लगाए गए थे. संताली किसान अनिल हेम्ब्रम बताते हैं, “हमने अडाणी के लोगों से रूक जाने का आग्रह किया, लेकिन उन्होंने कहा कि हमारी जमीन अब उनकी है. सरकार ने उन्हें हमारी जमीन दे दी है.”

ग्रामीणों ने गोड्डा के डिप्टी कमिश्नर (डीसी) और पुलिस अधीक्षक (एसपी) से मदद मांगने के लिए तत्काल फोन कॉल किए. एसपी ने हमे बताया कि स्थानीय थाना (पुलिस स्टेशन) पर जाएं और शिकायत दर्ज कराएं. ग्रामीणों ने उनसे कहा, हम थाने में शिकायत कैसे दर्ज करा सकते हैं, जब वहां की पुलिस अडाणी के साथ यहां है. डीसी का कहना था ‘आपका पैसा (जमीन के लिए मुआवजा) सरकारी कार्यालय में पड़ा है, जाओ, इसे ले लो.”

इस बीच अडाणी के लोग, खेत और तालाब में बाड़ लगाने के लिए कॉन्सर्टिना तार लगाते रहे. संताली समाज में मरे हुओं को अपनी ही भूमि में दफन करने की प्रथा है. अर्थमूवर ने कबीले के उन जमीनों को भी खोद दिया, जहां संतालों के परिजन दफन थे. इस विनाश लीला को देखकर कई महिला किसान अडाणी के लोगों के चरणों में गिर गई, और उनकी जमीन छोड़ देने के लिए उनसे अनुरोध किया. वे रो रही थीं, कह रही थी कि जमीन बिना वे जीवित नहीं रह सकती. कई लोगों ने उन दृश्यों को अपने सेलफोन पर फिल्माया, और कहानी गोड्डा स्थित हिंदी न्यूज आउटलेट द्वारा चलाई गई, लेकिन भारत के बड़े मीडिया संस्थानों की ओर से इस पर कोई चर्चा नहीं हुई. महिलाओं के विरोध से नाराज, अडाणी टीम और पुलिस ने उस दिन अंततः भूमि अधिग्रहण के प्रयास को बंद कर दिया.

अडाणी समूह के खिलाफ ग्रामीणों की लड़ाई वर्ष 2016 में शुरू हुई,जब राज्य की राजधानी रांची से 380 किमी पूरब गोड्डा से सटे माली और इसके आसपास के नौ अन्य गांवों में विवाद शुरु हुआ था. यही वह समय था, जब अडाणी समूह की सहायक कंपनी अडाणी पावर (झारखंड) लिमिटेड ने झारखंड में बीजेपी सरकार से कहा कि वह इन गांवों में 2,000 एकड़ भूमि (निजी खेत और आम जमीन) पर कोयले से चलने वाले प्लांट का निर्माण करना चाहता है.

अडाणी समूह का नेतृत्व भारत के सबसे अमीर और सबसे शक्तिशाली टाइकूनों में से एक, गौतम अडाणी कर रहे है. गोड्डा में प्रस्तावित 1,600 मेगावाट (मेगावाट) प्लांट के लिए ऑस्ट्रेलिया और इंडोनेशिया से कोयला आयात होगा. संयत्र के पूरा होने पर ( पूरा होने का वर्ष 2022 है ) बांग्लादेश को हाई वोल्टेज तारों के  माध्यम से बिजली बेचा जाएगा.  प्रधान मंत्री नरेंद्र मोदी की बांग्लादेश की यात्रा के बाद प्लांट के लिए प्रस्ताव अगस्त 2015 में आया था. मोदी के साथ जाने वाले उद्योगपतियों में से एक अडाणी थे और एजेंडे में पॉवर ट्रांसमिशन शामिल था.

लेकिन माली, मोतिया, नयाबाद और गंगटा के गांवों के किसानों का अनुभव है कि प्लांट के लिए भूमि का जबरन अधिग्रहण हो रहा है– भूमि अधिग्रहण, पुनर्वास और पुनर्स्थापन अधिनियम (एलएआरआर अधिनियम) में उचित मुआवजे और पारदर्शिता के अधिकार हैं, जिससे किसानों को निर्वासित किया जा रहा है. एलएआरआर अधिनियम पर भारत के ग्रामीण विकास मंत्री जयराम रमेश ने तर्क दिया था कि राज्य को कानून द्वारा दिए गए प्रतिष्ठित डोमेन की शक्ति का शायद ही कभी आह्वान करना चाहिए, और इसके बजाय, बाजार तंत्र का चयन करना चाहिए. यह सिद्धांत विशेष रूप से निजी निगमों के लिए भूमि अधिग्रहण पर लागू होता है. उस समय उद्योग को संबोधित करते हुए रमेश ने कहा था, “आप जमीन चाहते हैं? जाईए जा कर खरीद लीजिए। ”

इंडियास्पेंड द्वारा समीक्षा किए गए दस्तावेजों के अनुसार, हालांकि, गोड्डा में अपने प्रस्तावित बिजली प्लांट के लिए, अडाणी समूह ने 6 मई, 2016 और 2 अगस्त, 2016 को झारखंड राज्य सरकार को लिखा था, जिसमें जिले के दस गांवों में 2,000 एकड़ भूमि अधिग्रहण करने के लिए कहा गया था. मार्च 2017 में, सरकार ने कहा कि वह छह गांवों में 917 एकड़ जमीन अधिकृत करेगा. मोतिया, गंगटा, पटवा, माली, सोंडिहा और गायघाट. पहले चार गांवों में प्रशासन ने अभी तक 519 एकड़ निजी भूमि अधिग्रहण की है. प्लांट के लिए अगस्त 2018 में शेष दो गांवों में अधिग्रहण नोटिस समाप्त हो गया. गोड्डा की चीर नदी को जल स्रोत के रूप में उद्धृत करते हुए कंपनी ने अगस्त 2017 में प्लांट के लिए पर्यावरण मंजूरी हासिल की. अब यह कहता है कि वह  पास के साहिबगंज जिले में गंगा से पानी खींचना चाहता है, और पानी के परिवहन के लिए 92 किलोमीटर की पाइपलाइन के लिए 460 एकड़  जमीन का अधिकार चाहता है. कंपनी कोयला परिवहन के लिए रेलवे लाइन के लिए 75 एकड़ भी चाहता है. अगर सरकार ने अडाणी समूह के अनुरोध को नहीं माना होता, तो कंपनी को  जमीन खरीदने के लिए किसानों से संपर्क करना पड़ता था, और मुर्मू, हेम्ब्रम और अन्य ऐसे ग्रामीण तय करते कि अपनी जमीन बेचनी है या नहीं. लेकिन 24 मार्च 2017 को, एक 11-पेज नोट में, जिसका खुलासा झारखंड सरकार ने नहीं किया है, गोड्डा डीसी ने प्रस्तावित बिजली प्लांट को “सार्वजनिक उद्देश्य के लिए” घोषित किया, जिसका अर्थ है कि यह सरकार किसानों की जमीन का अधिकग्रहण अडाणी समूह के लिए करेगी।

सहमति के प्रश्न

एलएआरआर अधिनियम के तहत, भले ही सरकार एक निजी परियोजना को “सार्वजनिक उद्देश्य” के रूप में घोषित करें, फिर भी इसे कम से कम 80 फीसदी भूमिधारकों की “सहमति” चाहिए.

7 मार्च और 8 मार्च, 2017 को, जिला अधिकारियों ने नौ गांवों में एक के बाद एक, नौ सहमति बैठकें निर्धारित कीं, जहां भूमि अधिग्रहण की जानी थी. प्रशासन के अनुसार, इन बैठकों में, और 15 दिनों की “अनुग्रह अवधि” के दौरान, 84 फीसदी भूमि मालिक अपनी जमीन सरकार को देने के लिए सहमत हुए. इस तरह सरकार ने सहमति प्रक्रिया एक पखवाड़े के भीतर समाप्त कर दी.

अगले दिन, 23 मार्च, 2017 को, गोड्डा के सरकारी वकील ने जिला प्रशासन को कानूनी राय प्रदान की: चूंकि 80 फीसदी से अधिक भूमि मालिकों ने सहमति दी थी, इसलिए संथाल परगना टेनेंसी अधिनियम ( एक कानून जो आदिवासियों की रक्षा करता है ) का “प्रभाव खत्म हो गया है” और “क्षेत्र एसपीटी अधिनियम के तहत आने के बावजूद भूमि अधिग्रहित की जा सकती है”।

24 मार्च, 2017 को, गोड्डा प्रशासन ने 11 पेज का नोट जारी किया  कि सरकार अडाणी के लिए 917 एकड़ भूमि अधिग्रहण करेगी. 24 मार्च और 25 मार्च, 2017 को, उसने अधिग्रहण के लिए एलएआरआर नोटिफिकेशन जारी किए किया. 1949 में संताल परगना टेनन्सी अधिनियम (एसपीटी) का उद्देश्य तत्कालीन संताल परगना जिले में कई तरह के प्रतिबंध लगाकर आदिवासियों की जमीनों पर हो रहे कब्जे को रोकना था. संताल परगना जिला अब गोड्डा समेत छह जिलों में बंटा हुआ है. जमीन संबंधी मामलों के विशेषज्ञ और रांची के वकील रश्मि कात्यायन बताते हैं, “ सरकार की ओर से किसी कंपनी को जमीन हस्तांतरित करने का कोई प्रवधान एसपीटी एक्ट में नहीं है। “

कात्यायन जोर देकर कहते हैं कि गोड्डा के सरकारी अधिवक्ता का यह कहना गलत होगा कि इस अधिनियम का प्रभाव खत्म हो गया है. “ ऐसा कहना एक कानूनी झूठ था जो अडाणी को फायदा पहुंचाने के लिए कहा जा रहा था।”

कात्यायन ने कहा कि एसपीटी अधिनियम के तहत गांव की आम संपत्ति (गैरमजरुआ) भूमि जैसे कि गांव में गोचर भूमि पर गांव के प्रधान को हक दिया गया है न कि सरकार को. लेकिन ऐसी आम भूमि भी प्रशासन द्वारा ली गई है और 30 साल के पट्टे पर अडाणी समूह को दिया जा रहा है, जबकि किसानों की भूमि कंपनी के नाम पर स्थानांतरित किए जा रहे हैं.