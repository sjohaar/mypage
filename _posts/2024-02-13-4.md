---
layout: post
title: >
    अप्रकाशित उपन्यास अंश
author: binod
section: प्रेम पर विमर्श
subsection:
primary: false
excerpt: >
    हम दोनों के पैरों के बीच कमल का एक बैग पड़ा था जिसके बाहरी पाकेट में कई पत्रिकाएं खुसी थी. मैंने एक पत्रिका खींच ली. वह उसी की मैगजीन का कोई पुराना अंक था. कुछ पल पूर्व हुए हादसे के प्रभाव को कम करने के लिए मैं उसके पन्ने पलटने लगा और मेरी आंखे रेप केस की एक रिपोर्ट पर टिक गयी.
image: ank239-4.jpg
image_caption: चित्रकार - शेखर
comments: true
share: true
priority: 4
issue: 239
tags: [valentine]
---

हम दोनों के पैरों के बीच कमल का एक बैग पड़ा था जिसके बाहरी पाकेट में कई पत्रिकाएं खुसी थी. मैंने एक पत्रिका खींच ली. वह उसी की मैगजीन का कोई पुराना अंक था. कुछ पल पूर्व हुए हादसे के प्रभाव को कम करने के लिए मैं उसके पन्ने पलटने लगा और मेरी आंखे रेप केस की एक रिपोर्ट पर टिक गयी. बलात्कार की घटनाएं अब याये दिन अखबार की सुर्खियां बनने लगी थी और कुछ रपटों को पढते समय तो ऐसा लगता था कि जैसे रपट लिखते समय उस मामले में मजा लिया गया हो. लेकिन उस पत्रिका की रपट बलात्कार की विभीषिका का एहसास करा रही थी, इस बात को पूरी शिद्दत से प्रकट कर रही थी कि पीडिता किस मानसिक और शारीरिक यंत्रणा से गुजरी होगी. थोड़ा बौखलाये स्वर में मैं बोल पड़ा: तुम लोग बलात्कार के मामले को इतनी तवज्जों क्यों देती हो. कुल मिला कर है तो यह एक हादसा ही न. सड़क पर चलते वक्त हुई एक दुर्घटना जैसा.
कमल ने आश्चर्य से मेरी तरफ देखा और बोली: तुम इसे एक हादसा मानते हो? स्त्ऱी की इच्छा के बगैर उसके शरीर के साथ जोर जबरदस्ती.. उसके शरीर से खिलवाड़? तुम पुरूष हो, इस लिए उसे एक मामूली घटना  मान सकते हो.. उस भीषण मानसिक और शारीािरक यंत्रणा की तुलना सड़क हादसे से कर सकते हो.

‘‘ तुम मुझे गलत समझ रही हो. मेरी बात को गलत ढंग से ले रही हो. मेरा कहना है कि विपरीत सेक्स के प्रति आकर्षण एक स्वाभाविक प्रक्रिया है. और स्त्री पुरूष के बीच अंतरंग संबंध सामान्यतः सहज और स्वाभाविक रूप से बनते हैं. मेरी तो यहां तक समझ है कि जिस स्त्री से आप प्रेम नहीं करते, उसके साथ संभोग भी नहीं कर सकते.  बावजूद इस तथ्य के जोर जबरदस्ती और बलात्कार की घटनाएं होती हैं. लेकिन ऐसा करने वाले सामान्य लोग नहीं होते. मानसिक रूप से विकृत-बीमार लोग होते हैं..
कमल व्यंग्य से हंसी और तीखे स्वर में बोली: किस दुनियां में रहते हो तुम. तुम्हारे अनुसार हर वेश्यागामी वेश्या का प्रेमी होता हैं.. ’’

‘‘ फिर वही उल्टी खोपड़ी वाली बात. हर पुरूष वेश्यागामी भी तो नहीं होता. ऐसे लोग भी गिनती के होते हैं और किसी न किसी तरह की मानसिक अपंगता के शिकार होते हैं. वे ही वेश्यागामी होते हैं, बलात्कारी होते हैं. इस रूग्णता की एक प्रमुख वजह तो बगैर श्रम किये संपत्ति की प्राप्ति है. इसलिए सामंती समाज में बलात्कार की घटनाएं भी ज्यादा होती हैं. इसके अलावा सामंती तबका कमजोर तबके को दबाने के लिए उत्पीड़न के एक हथियार के रूप में इसका इस्तेमाल करता है.’’
कमल ने पूरी तिक्तता से मेरी बात काटते हुए कहा: तुम्हें शायद इस बात का एहसास नहीं कि सामान्य घरों में भी बलात्कार की घटनाएं होती हैं और अधिकांश घटनाओं को अंजाम लड़की के करीबी रिश्तेदार ही देते हैं. बहुत सारी स्त्रियां हर रात अपने पति के बलात्कार की शिकार होती हैं. और पूंजीवादी व्यवस्था में क्या बलात्कार की घटनाएं नहीं होती ? ’’

‘‘ पंूजीवादी व्यवस्था में बलात्कार की जरूरत ही नहीं. इस व्यवस्था में तो औरत पूरी तरह उपभोक्ता माल में बदल जाती है, बिकने के लिए तैयार. फिर बलात्कार की जरूरत ही क्या है? पूंजीवादी व्यवस्था की कोख से जन्म लेती है उपभोक्तावादी संस्कृति और इसके दबाव में औरत हर तरह के समझौते के लिए तैयार हो जाती है. फैशन परेडों में क्या सभी लड़कियों को धर-पकड़ कर ले जाया जाता है ? यदि सेंसरशिप का अंकुश न हो तो हमारी तमाम नामी गिरामी हिरोईने बचे खुचे कपड़े भी उतार दें.’’
कमल तमतमा गयी. ’’

‘‘ तो तुम्हारे हिसाब से सारा दोष स्त्रियों का ही है. उपभोक्ता संस्कृति की मारी स़्ित्रयां खुद ही नंगी हो कर बाजार में बैठ जाती हैं. और तुम्हे सामान्य मध्यमवर्गीय घरों में आये दिन होने वाली बलात्कार की घटनाएं भी दिखायी नहीं देती? ’’

‘‘ हमारे यहां अब भी बलात्कार की घटनाएं होती हैं तो इसलिए कि हमारा समाज अभी भी सामंती जीवन मूल्यों के गिरफ्त में है. क्या कहते हैं नक्सली.. हम एक अर्द्ध सामंती अर्द्धपूंजीवादी व्यवस्था में जी रहे हैं. इसके अलावा तरह तरह की यौन वर्जनाएं यौन कुंठाओं को जन्म देती हैं. फ्रस्टेशन का शिकार आदमी, जीवन की विफलताओं से त्रस्त आदमी बलात्कार पर उतारू हो जाता है. कुल मिला कर यह कानून व्यवस्था की समस्या नहीं, एक सामाजिक समस्या है और इसकी समाज शास्त्रीय व्याख्या होनी चाहिय. वहीं से इसका निदान निकलेगा. मैं एक बार फिर कहूंगा कि आदमी उसी स्त्री से संभोग कर सकता है, जिससे वह प्रेम करता है.’’

कमल ने भेदती नजर से मुझे देखा और धीमे स्वर में बोली -‘‘ तुम और तुम्हारी फिलासफी.. एकदम पागल हो तुम.’’

हालांकि कमल के स्वर में अब वह तिक्तता नहीं रही थी जो कुछ देर पहले आ गयी थी. बस उसी रफ्तार से भागी जा रही थी.

स्त्री पुरूष के संबंधों को लेकर मैं हमेशा से कंफ्यूज्ड रहा हूं. स्त्री पुरूष संबंधों को लेकर ही नहीं, जीवन से जुड़े कई सवालों पर मैं दुविधाग्रस्त हूं. 

मसलन इस जीवन का कोई लक्ष्य भी है? जो कुछ भी घटित होता है, उसके पीछे हर बार कोई वजह ही होती है या बेवजह हो जाती है कोई घटना? प्रकृति में चल रही धटनाओं की व्याख्या कैसे हो- सोदेश्यपूर्ण या निरूद्देश्यपूर्ण ? जीवन की प्रेरक शक्ति क्या है- वर्ग संघर्ष या काम भावना ? मुझे विपरीत सेक्स के प्रति प्रबल आकर्षण में अपने समरूप संतति उत्पत्ति का उद्देश्य नजर आता है. यदि यह आकर्षण नहीं होता तो जीवन कब का समाप्त हो चुका होता. मुझे याद है कि वैवाहिक जीवन के शुरूआती कुछ वर्षों में जब हमे बच्चा नहीं हुआ तो मुझे वैवाहिक जीवन से विरक्ति होने लगी थी. लेकिन इसके साथ ही एक कठोर सत्य यह भी है कि अब आबादी का विस्फोट जिस रूप में हो चुका है, उसमें बच्चे की जरूरत नहीं रह गयी है. फिर स्त्री-पुरूष संबंधों का क्या होगा ? उनके बीच रिश्ते बने तो क्यों ? विरोधाभास यह कि चराचर जगत में जो कुछ भी सुदंर है, कोमल कांत कल्पनाएं हैं, कविता और रंग है, उसके मूल में पुरूष और स्त्री के बीच के उसी आकर्षण को , काम भावना को ही मैं निर्णायक तत्व मानता हूं... मुझे बार बार शरतचंद्र की वह उक्तियां याद आती हैं जिसमें स्त्री पुरूष संबंधों की व्याख्या करते हुए कहा गया है कि स्त्ऱी का यौवन उसकी मातृत्व की क्षमता और उसका प्रेम मातृत्व प्राप्त करने की उसकी इच्छा है.    

फिर मैं कमल के साथ किस आकर्षण से बंधा चला जा रहा हूं?


जीवन हमेशा उसी रस्ते से नहीं चलता जिस रस्ते हम उसे ले जाना चाहते हैं. समय की अपनी गति होती है, अपनी दिशा होती है और हम मूक दर्शक बन जाते हैं. कमल के पीछे एक लालसा से बंधा पिछले कई दिनों से मैं घूम रहा था. अपनी प्रेयशी पत्नी को एक तरह से धोखा देकर उसके साथ उसके शहर तक चला आया था. लेकिन वह सारी लालसा एकबारगी बुझ गयी. लोग कहते हैं कि विक्टोरिया युग में स्त्री के टखने देख कर ही पुरूष उत्तेजित हो जाता था. लेकिन मेरे सामने लगभग निर्वस्त्र कमल पड़ी थी और मेरी सारी इच्छायें कपूर की तरह उड़ चुकी थी.  वजह चाहे दिन का वक्त रहा हो या कमरे में खिड़की से आती निर्लज्ज रौशनी रही हो या यह अपराधबोध कि हम कुछ गलत कर रहे हैं. हमे अपनी हर कार्रवाई बेवकूफाना लग रही थी.

कमल खूबशूरत थी. मैं कुछ देर तक उसके संगमरमर जैसे तराशे नंगे बदन को विस्फरित नजर से देखता रह गया था. वह मुझे चमत्कृत तो कर रहा था लेकिन मदहोश नहीं. मेरे अनमने पन को देख कमल ने मुझे अपनी तरफ खींच लिया था

‘ क्या बात है ?’

‘ बस यूही..’

‘ तुम यही तो चाहते थे..’

‘पता नहीं.’

कमल ने थोड़ा ठहर कर सम्मोहित कर देने वाले अंदाज में कहा - ‘‘ इस यात्रा के दौरान मैं दो बार तुम्हे आत्मसर्पण करने के लिए तैयार हो चुकी थी. एक बार तो डीसी के कमरे में बात करते वक्त जब तुम मेरी कलाई से खेल रहे थे और दूसरी बार बस में जब तुमने मेरी जांघ को हौले से दबाया था.’’
मुझे एकबारगी कमल का चेहरा संसार की सबसे कुरूप स्त्री जैसा दिखने लगा और उसके लिए विरक्ति का सैलाब उमर आया. हालांकि कुछ देर तक मैं उसी अवस्था में उसके साथ पड़ा रहा.

कुछ देर बाद मैं उठा और बाहर वाले कमरे के सोफे पर बैठ गया. मुझे लग रहा था, बहुत हुआ, अब मुझे अपने शहर अपनी बीबी बच्चों के पास लौटना चाहिए. कमल काफी देर तक उसी तरह पड़ी रही. फिर कपड़े लत्ते ठीक कर वह बाहर वाले कमरे में आई और गोद में बैठ गयी. मुझे समझ नहीं आया कि इसका क्या करू. काश हम एक दूसरे के प्रेमी होते...