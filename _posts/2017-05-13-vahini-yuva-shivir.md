---
layout: post
title: >
    वाहिनी का युवा प्रशिक्षण शिविर
author:
section: रिपोर्ट
subsection:
primary: false
excerpt: >
    छात्र-युवा संघर्ष वाहिनी का तीन दिवसीय युवा प्रशिक्षण शिविर (29 अप्रेल से 1 मई 2017) मितान-जुमीद, चिलगु- चाकुलिया, सरायकेला-खरसावां, झारखंड में सम्पन्न हुआ।
image: wahini2.jpg
comments: true
share: true
priority: 6
tags: []
---

छात्र-युवा संघर्ष वाहिनी का तीन दिवसीय युवा प्रशिक्षण शिविर (29 अप्रेल से 1 मई 2017) मितान-जुमीद, चिलगु- चाकुलिया, सरायकेला-खरसावां, झारखंड में सम्पन्न हुआ।

'हम तरुण है हिन्द के हम खेलते अंगार से लड़ते नहीं हथियार से डरते नहीं तलवार से हम जीतते है प्यार से' गीत के साथ शिविर का उदघाटन हुआ।

पहले सत्र में जनमुक्ति संघर्ष वाहिनी के साथी ज्ञानेंद्र कुमार ने विकास की अवधारणा विषय पर युवाओं के साथ बातचीत किया। जयेन्द्र कुमार नेे युवाओं के मन में विकास की परिकल्पना क्या है, इसे कागज पर उतारने के लिए प्रेरित किया।  विकास की परिकल्पना में प्रकृति कहाँ है, प्रकृति और विकास का संतुलन कैसे बनाया जाय, इस बात पर ज्यादा जोर दिया गया। विकास के नाम पर प्रकृति का दोहन न हो इसे भी रेखांकित किया गया।

पहले दिन के दूसरे सत्र में विश्वनाथ आजाद जी ने अपने छात्र-युवा संघर्ष वाहिनी के दिनों में अपने अनुभवों को युवाओं के समक्ष प्रकट किया।

दूसरे दिन के पहले सत्र में साथी ज्ञानेंद्र कुमार ने शहीद विभूतियों के जातीयकरण पर चर्चा करते चिंता जतायी और कहां कि आजादी की लड़ाई में जिनलोगों ने संघर्ष किया, सभी ने देश को आगे रखकर संघर्ष किया। परन्तु आज उनकी जाति खोजी जा रही है। शहीदों ने जाति धर्म से ऊपर उठकर देश के लिए संघर्ष किया था। शहीदों के जातिकरण के लिए हमलोग भी जिम्मेदार हैं। हमने उन्हें छोड़ दिया है।  इसलिए उनके जातियों के लोगों ने पकड़ा है। इसके पीछे जाति के नेताओं का अपना व्यक्तिगत स्वार्थ भी है।

दूसरे दिन के दूसरे सत्र में झारखंड के आदिवासियों के हालात के संदर्भ में सभी प्रतिभागियों के साथ मिलकर चर्चा किया गया। चर्चा में चुआड़ विद्रोह से लेकर झारखंड अलग राज्य के  गठन तक गहराई से चर्चा किया गया।

तीसरे सत्र में जनमुक्ति संघर्ष वाहिनी के साथी अशोक ने युवाओं के सपने विषय पर साथियों के साथ चर्चा की। इसमे उन्होंने बिरसा मुंडा, सिधु-कान्हू, तिलका माझी, राजा राममोहन राय , मोहनदास करम चंद्र गांधी , ज्योतिबा फुले, मार्टिन लूथर किंग, भीम राव अम्बेडकर, जयप्रकाश नारायण, यूसुफ मलाला और भी कई विभूतियों के बारे में चर्चा किया गया जिन्होंने न केवल सपना देखा वल्कि उस सपने को साकार करने में अपना सारा सामर्थ लगा दिया था। युवाओं को प्रेरित किया कि उन्हें भी जागती आंखों से सपना देखना है और उसे पूरा करने लिए अपनी पूरी ताकत लगनी होगी।

अंतिम सत्र में साथी अरविंद अंजुम ने अशोक जी के विषय को ही आगे बढ़ाते हुए युवाओं के साथ बातचीत की। सभी साथियों से सवाल किया कि वे क्या बनना चाहते हैं और उसे पूरा करने के लिए उनके पास क्या कार्य योजना है? इसपर ज्यादातर साथियों ने डॉक्टर, इंजीनियर, व्यापारी  बनने एवं कुछ साथियों ने महान व्यक्ति बनने की इच्छा जाहिर की। अरविंद अंजुम ने कहा— आप जो भी कुछ बनना चाहते हैं, उसके लिए आपको लगन के साथ पढ़ना पड़ेगा। जो बनना चाहते हैं उस संदर्भ में विषय की किताबों के साथ-साथ उसी संदर्भ में और भी किताबें पढनी होगी। किताबों में ही मनोरंजन ढूंढना होगा। इसके बाहर यदि आप मनोरंजन खोजने जाएंगे तो आप दिशा भटक जाएंगे। मंजिल तक आप नहीं पहुंच पाएंगे।


आगामी कार्यक्रम

18 से 21 अगस्त 2017 को रांची में आगामी शिविर किया जाएगा। गांवों में शिक्षा का अलख जगाने के लिये लाइब्रेरी की स्थापन की  जायेगी। प्रकृति का संतुलन बनाने के लिए पौधा वितरण किया जायेगा एवं लगाया जाएगा।

शिविर में पूर्वी सिंहभूम, सरायकेला-खरसावां एवं गुमला के 35 साथियों ने भाग लिया।