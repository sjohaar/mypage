---
layout: post
title: "वैलेंटाईन के दौर में नागालैंड: परंपरा और आधुनिकता का द्वंद्व"
author: kanak
section: "वैलेंटाइन डे"
subsection:
excerpt: ""
primary: false
image: nagaland.jpg
image_caption: ""
comments: true
share: true
tags: []
---

आमतौर पर राजनीतिक कारणों से अशांत रहनेवाला नागालैंड में अभी कुछ भिन्न कारणों से हिंसा और उपद्रव की चपेट में है. इसलिए कि वहां के पुरुष प्रधान संगठनों को शहरी निकायों के चुनावों में महिलाओं के लिए रिजर्वेशन अपनी ‘परंपरा’ के खिलाफ लगता है. उनका कहना है कि भारतीय संविधान ने भी उन्हें अपनी परंपरा के पालन और उस अनुसार रहने, जीने की आजादी दी है; और हमारी परंपरा में शासन में महिलाओं की भागीदारी का निषेध है. यह उनके लिए इतना बड़ा और मान-सम्मान का मुद्दा बन गया है कि वे किसी महिला रिजर्वेशन का प्रावधान हटाये बिना, कीमत पर इस चुनाव को होने देने के लिए तैयार नहीं हैं. समार पर हावी इन संगठनों की धमकी के कारण कई उम्मीदवारों ने परचा भरने के बाद अपना नाम आपस भी ले लिया है. इस उपद्रव के दौरान दीमापुर में पुलिस की गोली से 31 जनवरी को दो लोगों की मौत हो चुकी है, म्यूनिसिपल आॅफिस सहित कम से कम बीस सरकारी कार्यालय जलाये जा चुके हैं. सामान्य जन-जीवन लगभग ठप है. इस अशांति का असर पड़ोसी राज्य मणिपुर पर भी पड़ रहा है, जहां जाने का सड़क मार्ग नागालैंड से होकर ही गुजरता है.
उल्लेखनीय है कि पंचायती राज अधिनियम में महिलाओं के लिए आरक्षण का प्रावधान किये जाने के बाद देष भर में निचली व षहरी निकायों में भी ऐसा प्रावधान किया गया है, जबकि पारंपरिक व्यवस्था में औरतों की भागीदारी नहीं के बराबर है. अफसोस कि महिलाओं को बराबरी और सम्मान देने का दावा करनेवाले जनजातीय समुदायों (हालांकि यह दावा पूरी तरह गलत भी नहीं है) की स्थिति भी इस मामले में बहुत भिन्न नहीं है. दरअसल परंपरा और प्रगतिषीलता के बीच हमेशा से द्वंद्व रहा है. वैसे प्रगति सभी को पसंद है. पारंपरिक वस्त्र के बजाय आधुनिक वस्त्रों के पक्ष में हमेशा तर्क दिये जा सकते हैं, दिये जाते हैं. उसी प्रकार आधुनिक शिक्षा, आधुनिक चिकित्सा पद्धति स्वीकार करने में किसी को परेशानी नहीं हुई. नये नये ढंग के खेल, नये वाद्ययंत्र, मनोरंजन के नये उपकरण सभी सहर्ष स्वीकार कर लिये गये हैं. सबके हाथ में मोबाइल, स्मार्ट फोन है, लैपटाप वगैरह वगैरह है, जो कई बार हमारी युवा पीढ़ी पर गलत असर डाल रहे हैं. मगर कभी किसी ने इनका विरोध नहीं किया, हालांकि परंपराओं पर तो इनसे कहीं अधिक चोट पहुंचती है. हमेशा चिंता व्यक्त की जाती है कि हमारी युवा पीढ़ी अपनी संस्कृति भूलती जा रही है. नागालैंड के शहरों में तो पश्चिमी संस्कृति का कुछ ज्यादा ही प्रभाव और बोलबाला है. युवक युवतियां आधुनिक पश्चिमी पोशाक पहनते हैं, पश्चिमी संगीत पर थिरकते नजर आते हैं. लेकिन महिलाओं को समान भगीदारी देने की बात आती है, तो ‘परंपरा’ आड़े आ जाती है!
अब जब परंपराओं के नाम पर वहां दंगे होने लगे हैं, तो यह जरूरी हो गया है कि उसके कारणों की मीमांसा की जाये. प्रायः स्थानीयता पर जोर देनेवाली, उसे अपनी पहचान से जोड़नेवाली लोकल राजनीति परंपराओं की बात करती है. असम में जब आसू का आंदोलन चल रहा था, तब उसके नेताओं को परंपरा की रक्षा का ध्यान आया और स्त्रियों को कहा गया कि वे पारंपरिक पोशाक पहनें. जब भी किसी को परंपरा की रक्षा का खयाल आता है, तो यह जिम्मेदारी औरतों पर डाल दी जाती है. खास तौर पर जब आधुनिक विचार और कानून स्त्री के पक्ष में हो, तब विरोध मुखर होने लगता है. उन्हें (खास कर समुदाय के पुरुषों को) लगता है कि परंपरा और संस्कृति को ही खत्म किया जा रहा है!
स्त्री के लिए आधुनिक विचार- यथा न्याय, समता व बराबरी का रिश्ता आदि नहीं है. स्त्री के लिए विज्ञान भी नहीं है. वह विज्ञान पढ़ सकती है, विज्ञान समझ सकती है, वैज्ञानिक भी बन सकती है, मगर वह बरत नहीं सकती, यानी विज्ञान की सीख और आधुनिक ज्ञान को व्यहार में नहीं ला सकती!
अब हम चांद के बारे में बहुत कुछ जान गये हैं. वह धरती से ही टूट कर अलग हुआ हिस्सा है. आदमी चांद तक जा पहुंचा है. स्त्रियां भी अंतरिक्ष भ्रमण कर रही हैं. भारत की कल्पना चावला (जिसकी दुखद मौत एक अंतरिक्ष हादसे में ही हो गयी थी) भी उनमें से एक है. पर उसे (स्त्री-बशर्ते वह विधवा न हो) करवा चैथ का व्रत कतना ही चाहिए! चांद को छलनी से झांक कर देखना होगा. आज वह डाॅक्टर है, इंजीनियर है. शाम में उसके पास अपने पेयोगत दायित्व से समय न हो, तो क्या? अपने पर्स में उसे ‘खिलौना छलनी’ रखना होगा, ताकि समय पर चांद देख कर व्रत पूरा कर सके! गनीमत है कि अब नेट व मोबाइल पर भी चांद को ‘लाइव’ देखने की सुविधा है. जैसे भी हो, चांद को, वह भी चलनी से- देखना जरूरी है. कहीं पति को कुछ हो गया, तब लोग तो उसे दोषी मानेंगे ही, खुद भी खुद को माफ नहीं कर सकेगी शायद.
इसी तरह, स्त्री विधायक और सांसद बन कर कानून बनाने में भूमिका निभा सकती है. लेकिन उन्हीं कानूनों से मिले अधिकार का इस्तेमाल करने में ‘परंपरा’ बाधा बन जाती है. परंपरा खतरे में पड़ जाती है. हालांकि जिन समुदायों में समझदारी आ गयी है, उनमें इस तरह का विरोध कम हो गया है. बिहार, यूपी आदि में महिला आरक्षण का विरोध कम हुआ. लोग समझ गये कि औरत भी जीतेगी, तो ‘मुखिया पति’ और ‘सरपंच पति’ के पास ही असली ताकत होगी. कलम उसी के आदेश पर चलेगी. मगर आदिवासी, जहां औरतें मेहनतकश हैं. पर्दा प्रथा और अन्य वर्जनाएं कम हैं, वहां ऐसे बदलाव से खतरा ज्यादा होने लगता है. वैसे, नागालैंड सहित ऐसे हर समुदाय में महिलाएं इस मामले में मुखर होने लगी है.
झारखंड में भी स्थानीय निकायों में महलाओं के लिए 50 प्रतिशत आरक्षण का प्रावधान है. परंपरावादियों ने यहां भी भरसक विरोध किया. नागालैंड के महिला आरक्षण विरोधियों की तरह कहा- हमारी अपनी पंचायत व्यवस्था है, जिसमें सरकार दखल नहीं दे सकती. लेकिन विरोध प्रभावी नहीं था और नये प्रवधानों के तहत चुनाव भी हुए.
नागालैंड में स्थानीय निकायों के जो चुनाव एक फरवरी से होने थे, आक्रामक विरोध के कारण स्थगित हैं. प्रसंगवश, 1963 में गठित इस राज्य से निर्वाचित एकमात्र महिला सांसद दो दशक पहले चुनी गयी थी! ऐसा लगता है कि नागालैंड की महिलाएं अपने मर्दों की गुलाम बनी हुई हैं. वह भी ‘परंपरा’ के नाम पर!
बीते दिनों तमिलनाडु में ‘परंपरा’ बचाने के नाम पर हुए प्रबल विरोध के कारण सरकार और अदालत को भी झुकना पड़ा. वहां तो इस परंपरा की कीमत कुछ बैलों को चुकानी पड़ रही है. पर नागालैंड में यह कीमत वहां की महिलाओं को न चुकानी पड़े, यह सुनिश्चित किया जाना चाहिए.